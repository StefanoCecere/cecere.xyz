---
title: "PlayFriday"
summary: "le nuove generazioni in gioco il venerdì sera"
authors: []
tags: ["games", "kids"]
categories: []
date: 2020-01-27T16:32:47+02:00
external_link: ""
image:
  caption: ""
  focal_point: ""
  preview_only: false
url_code: ""
url_pdf: ""
url_slides: ""
url_video: ""
slides: ""
toc : true
type: docs
menu:
  giochi:
    name: 
    parent: 
    weight: 0
    search: 2
---

{{< gallery album="gallery" >}}


E' da ottobre 2019 che ci ritroviamo nella "sala studio" della nostra Casa del Popolo di Settignano (Firenze) tutti i venerdì tardo pomeriggio con un gruppo di ragazzi (età media 9-12) a giocare esclusivamente giochi di società e in scatola: il PlayFriday.

Spesso c'è qualche genitore ad accompagnarli, ma l’idea e l’intento è che i ragazzi scoprano via via dei giochi e poi siano indipendenti nell’organizzarsi a giocarli tra loro o in famiglia.
La serata (iniziamo di solito alle 18:00) piace molto e spesso ci si ferma a cenare insieme per continuare i giochi più impegnativi anche alle 23:30, complice il sabato senza scuola.
Io o altri genitori di solito facciamo da "facilitatori": introduciamo un nuovo gioco, ne spieghiamo le regole e guidiamo la prima partita.. poi vanno da soli.
Ovviamente è vietato qualsiasi "distrazione digitale" e barare.. il gioco è un divertimento serio e ci sono mille occasioni per farlo notare.

Se qualcuno fosse interessato ecco tutti giochi che i ragazzi hanno provato con qualche mio commento così da aiutare i genitori o altri amici a scoprire un po’ questo bellissimo mondo! e qualche indicazione su come poter "riprodurre" questa iniziativa ovunque.

## Interesse
far conoscere l'esperienza del gioco di società, imparare divertendosi a giocare meglio e a socializzare. Stimolare la curiosità e l'indipendenza.
i giochi non sono tutti uguali. sono in evoluzione. c'è tutta una nuova generazione di giochi, più collaborativi, più divertenti, che stimolano diverse intelligenze: quella "normale", quella emotiva, quella collettiva, che aiutano a sviluppare la cooperazione e il dialogo.

## Luogo e organizzazione
una grande stanza confortevole, pubblica. Noi siamo all'interno della Casa del Popolo. con bagno e bar. Il ritrovo è dalle 18:00 quando aprono i ragazzi (io di solito arrivo più tardi). Alle 20:30 si cena e si riprende alle 21:30.
I genitori accompagnatori sono sempre benvenuti a giocare con i ragazzi o tra di loro. Basta un adulto responsabile per badare alla banda. Ottimo se poi faccia da "facilitatore" introducendo un gioco alla settimana,

## Giochi giocati
(NB: ordine casuale)

### Deserto Proibito 
da 2 a 4 (ottimo in 4) dai 9 anni - voto: 9 - 
[scheda](https://boardgamegeek.com/boardgame/136063/forbidden-desert)

non difficile, tattico e cooperativo: 
bisogna trovare i pezzi dell'astronave cercandoli in un deserto che si muove in continuazione, se un giocatore muore di sete muoiono tutti. bello bello. molto avvincente. lo chiedono spesso.  

### 7 Wonders duel
solo 2 giocatori - età: dai 10 e adulti - voto: 9 - 
[scheda](https://boardgamegeek.com/boardgame/173346/7-wonders-duel)

i due giocatori devono costruire i propri regni, comprese le Meraviglie, scegliendo strategicamente le risorse e gli edifici, per ottenere una vittoria o per progresso civile, o scientifico, o militare. con l'espansione Pantheon si aggiungono gli Dei che danno ulteriori poteri.
Difficoltà media e si presta a moltissime partite.

### Dixit  
da 3 a 6 dai 7 anni - voto: 9 - 
[scheda](https://boardgamegeek.com/boardgame/39856/dixit)  
famosissimo, facilissimo, divertente e "immaginifico", piace a grandi e piccoli

### Kingdomino 
da 2 a 4 dai 7 anni - voto: 10 - 
[scheda](https://boardgamegeek.com/boardgame/204583/kingdomino)  

un domino dove si costruisce il territorio intorno al proprio castello
veloce (10/15 minuti a partita) ma non banale.. ha una profondità notevole
bello bello

### Pokemon (carte)
partite da 2, fino ai tornei in 20

il famosissimo gioco di carte che lo giocano quasi tutti i ragazzi ogni settimana.
l'ho studiato un po' e non è male neanche per gli adulti ogni tanto fare una partita. un mazzo base costa circa 15 euro e garantisce di poter affrontare chiunque e divertirsi.

### Bang Dadi
da 4 a 8 dai 8 anni - voto: 8 - 
[scheda](https://boardgamegeek.com/boardgame/143741/bang-dice-game)  

il gioco italiano più venduto al mondo, lo conoscono tutti (nella versione originale con le carte). con i dadi è più veloce, concitante, divertente.
lo chiedono spesso!

### Samurai Sword
da 4 a 8 dai 8 anni - voto: 8 - 
[scheda](https://boardgamegeek.com/boardgame//128667/samurai-sword)  

versione ninja di Bang. giocato dai ragazzi sopratutto inventando nuove regole.
a volte lo preferiscono.

### Exploding Kittens
da 2 ai 5 (6 con l'espansione) dai 8 anni - voto: 8 - 
[scheda](https://boardgamegeek.com/boardgame/172225/exploding-kittens)  

non si può non averlo! divertente, veloce.

### Deckscapes
da 2 ai 6 dai 9 anni - voto: 9 - 
[scheda](https://boardgamegeek.com/boardgamefamily/48410/deckscape)  

avventure piene di enigmi non banali. da risolvere tutti insieme girando carta dopo carta. noi li abbiamo giocati tutti e 6 e ci piacciono (sopratutto ai cervelloni :)

### Nome in Codice
da 6 ai 10, dai 8 anni - voto: 8.5 - 
[scheda](https://boardgamegeek.com/boardgame/178900/codenames)  

gioco di parole a due squadre. divertente, concitante: devono indovinare i propri agenti segreti dal loro nome in codice, partendo da una parola "sinonimo o associata" proposta dal capo squadra. mi sorprende quanto piaccia!

### Lupus in Tabula
da 8 ai 24 giocatori, dai 7 anni - voto: 7.5 - 
[scheda](https://boardgamegeek.com/boardgame/63539/lupus-tabula)  

piace tanto il dover scoprire e linciare i lupi mannari che di notte (quando i giocatori hanno tutti gli occhi chiusi) sbranano un villico.
i giovanissimi tendono un po' a "barare" sbirciando di sotterfugio, andrebbero bendati :)

### Ticket to Ride [europa]
dai 2 ai 5 giocatori, dai 8 anni - voto: 7.5 - 
[scheda](https://boardgamegeek.com/boardgame/14996/ticket-ride-europe)  

giocato a coppie in 10, piaciuto. tattico, logico. utile per imparare bene anche tutte le capitali d'Europa :) da rigiocare meglio. partite un po' lunghine

### The Game
dai 2 ai 4 giocatori, dai 7 anni - voto: 8 - 
[scheda](https://boardgamegeek.com/boardgame/182453/game-fire-compilation)  
semplice mazzo di carte che vi farà collaborare a finire questo "solitario multigiocatore". il capostipite di molti altri giochi. piace

### The Mind
dai 2 ai 4 giocatori, dai 7 anni - voto: 8
[scheda](https://boardgamegeek.com/boardgame/244992/mind)  
da avere assolutamente. un mazzo di carte e la vostra telepatia.

### Hanabi
da 3 ai 5 giocatori, dai 9 anni - voto: 8 - 
[scheda](https://boardgamegeek.com/boardgame/98778/hanabi)  

il giocatore non vede le proprie carte! intrigante. non banale.
si deve collaborare dando indizi agli altri affinchè si arrivi tutti insieme a costruire tutti i fuochi d'artificio. geniale e facile da imparare. divertente.

### Oh my Goods
da 2 ai 4 giocatori, dai 10 anni - voto: 7.5 - 
[scheda](https://boardgamegeek.com/boardgame/183840/oh-my-goods)  

gestionale semplice ma davvero profondo
è un mazzo di 110 carte ma si costruisce di tutto con meccaniche non banali

### Vodooo
da 3 a 6 giocatori - età: 8 in su - voto 7 - [scheda](https://boardgamegeek.com/boardgame/154880/voodoo)  
i giocatori devono creare e passarsi "maledizioni" tipo " da ora parli in falsetto"... divertente.


### Leggende di Andor
dai 2 ai 4 giocatori, dai 10 anni - voto: 8.5 - 
[scheda](https://boardgamegeek.com/boardgame/127398/legends-andor)  
Gioco di Ruolo semplificato (guidato dalle carte, senza Master
avventura introduttiva che spiega tutte le regole.. e poi cresce di difficoltà.
ci vuole tempo (almeno 2 ore e mezza a partita) ma completo, avvincente, e sopratutto un collaborativo vero.

### Pandemic
dai 2 ai 4 giocatori, dai 10 anni - voto: 8 - 
[scheda](https://boardgamegeek.com/boardgame/30549/pandemic)  
debellare una pandemia di 4 virus prima che sia troppo tardi 
collaborativo, bello (dal creatore di Deserto Proibito), famoso.
merita.

### Lost Cities
2 giocatori, dai 8 anni - voto: 8 - 
[scheda](https://boardgamegeek.com/boardgame/50/lost-cities)  
semplice gioco di carte e matematica. dal maestro Reiner Kniza.
veloce ma non banale.

### Sblocca la porta
dai 2 ai 8 giocatori, dai 8 anni - voto: 9 - 
[scheda](https://boardgamegeek.com/boardgame/278012/sblocca-la-porta)  
una bella sorpresa.. costa pochissimo.. 3 avventure stile Escape the Room (enigmi da risolvere)

--- 

## giochi da giocare
nei prossimi mesi conosceremo:

### Four Against Darkness
[scheda](https://boardgamegeek.com/boardgame/197097/four-against-darkness)  
i giocatori creano e combattono in un dungeon che si costruisce da solo progredendo nell'avventura.. veloce, facile.. divertente!

### Carcassonne
dai 2 ai 4 giocatori, dai 9 anni - 
[scheda](https://www.boardgamegeek.com/boardgame/822/carcassonne)  

strategico semplice ma profondo. pietra miliare del genere

### All'avventura
dai 2 ai 8 giocatori, dai 8 anni - 
[scheda](https://boardgamegeek.com/boardgame/278004/allavventura)  

### T.I.M.E. stories
dai 2 ai 4 giocatori, dai 13 anni - voto: 8 - 
[scheda](https://boardgamegeek.com/boardgame/146508/time-stories)  
avventure nel tempo.. bello ma non banale

### Dungeons and Dragons
beh.. qui si entra nel mito...

--- 
NB: se vuoi vedere tutti i giochi che abbiamo al momento: [ecco la mia lista](https://boardgamegeek.com/collection/user/StefanoCecere).

