---
title: "Umanista"
linktitle: Umanista
summary: cosa significa? cosa è questo Nuovo Umanesimo? Digitale?
slug: umanista
date: 2014-02-25
lastmod: 2014-02-25T00:00:00Z
weight: 30
categories: [stefano]
tags: [umanista,NuovoUmanesimo]
---
Mi piacciono una serie di idee, che [qualcuno](http://www.silo.net) ha brillantemente messo insieme sintetizzando un **Nuovo Umanesimo**:

- l’assunzione dell’essere umano come valore e come interesse centrale
- l’affermazione dell’eguaglianza di tutti gli esseri umani
- il riconoscimento della diversità personale e culturale
- la tendenza allo sviluppo della conoscenza al di sopra di quanto viene accettato o imposto come verità assoluta
- l’affermazione della libertà in materia di idee e di credenze
- il rifiuto della violenza

il tutto coronato dall'etica della **Regola Aurea: "tratta gli altri come vorresti essere trattato"**.

Mi interessa poi superare il dolore e la sofferenza in modo completo, e in ultima istanza l'**immortalità** e la trascendenza. In questo trovo molto utili i **12 Principi dell'Azione Valida** che cerco di applicare con crescente coerenza:

1. Andare contro l’evoluzione delle cose è andare contro se stessi.
2. Quando forzi qualcosa per raggiungere un fine, produci il contrario.
3. Non opporti ad una grande forza. Retrocedi finché non si indebolisce; allora avanza con risolutezza.
4. Le cose stanno bene quando vanno insieme, non quando vanno separate.
5. Se per te stanno bene il giorno e la notte, l’estate e l’inverno, hai superato le contraddizioni.
6. Se persegui il piacere, ti incateni alla sofferenza. Ma se non danneggi la tua salute, godi senza inibizioni quando si presenta l’opportunità.
7. Se persegui un fine, ti incateni. Se tutto ciò che fai, lo fai come un fine in se stesso, ti liberi.
8. Farai sparire i tuoi conflitti quando li avrai compresi nella loro radice ultima, non quando li vorrai risolvere.
9. Quando danneggi gli altri, ti incateni. Ma se non danneggi nessuno puoi fare quello che vuoi con libertà.
10. Quando tratti gli altri come vuoi essere trattato, ti liberi.
11. Non importa da che parte ti abbiano messo gli eventi, ciò che importa è che tu comprenda di non aver scelto nessuna parte.
12. Gli atti contraddittori e quelli unitivi si accumulano in te. Se ripeti i tuoi atti di unità interna, niente ti potrà fermare.

## Mission
c'è chi lo chiama "cambiare il mondo", chi "umanizzare la terra", chi "pensare un po' allo sviluppo del futuro", chi "fare tutto quello che si può fare, né di più, né di meno".

## Movimento Umanista
Questo è il [Documento del Movimento Umanista](../post/docs/documento-movimento-umanista.md)
