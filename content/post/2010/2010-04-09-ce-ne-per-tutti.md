---
aktt_notify_twitter:
- true
aktt_tweeted:
- 1
author: Stefano Cecere
categories:
- E io cecio..
date: "2010-04-09T21:26:05Z"
guid: http://stefanocecere.com/2010/04/09/ce-ne-per-tutti/
id: 2117
tags:
- chiesa cattolica
- diario
- lavoro
- nucleare
- vergogna!
- violenza
title: ce n&#039;è per tutti
url: /2010/04/09/ce-ne-per-tutti/
---

da oggi provo a fare delle sintesi giornaliere un po’ aforismatiche

  * un **cielo stellato** così aiuta a chiedersi: come fa uno spazio praticamente infinito ad essere rappresentato dentro la mia piccola testa?
  * una **passeggiata quotidiana**, andare al bar per un caffè o in edicola a leggere i titoli dei quotidiani, incontrando la gente del quartiere, è salute fisica e mentale&#8230; se poi spingi anche un passeggino il divertimento è assicurato.
  * ci credo che Sarkozy è felice che l’Italia rientri nel **nucleare**! è un’azienda statale francese uno dei più grandi costruttori di centrali atomiche! peccato che in Finlandia stiano facendo un disastro (anni di ritardo, preventivo moltiplicati). presto vedremo in TV le **veline atomiche**&#8230; è così che convinceranno l’italia a volere una centrale nucleare dietro casa.
  * il **conflitto Israele-Palestina** è di una gravità inaudita. E quanto fatto negli ultimi decenni era ed è tutto nella direzione della violenza crescente.
  * Non ho mai sentito parlare di nucleare (energia, bombe atomiche, riarmo, disarmo, Iran, Israele) come in questi giorni.. aiuto?
  * **Crescere un figlio** è una delle cose più fantastiche della vita umana. Mi chiedo come facciano tanti padri e madri a tollerare che nel mondo milioni di bambini siano vittime di violenza. Non credere di essere esente: guarda chi hai votato negli ultimi 10 anni: al 99% qualcuno che è stato complice della morte o violenza di migliaia di bambini in conflitti armati.. ma forse ti sei bevuta la storia dell’essere là per la loro Pace&#8230;
  * Sto raggiungendo dei livelli di **consumismo** davvero minimi.. senza farmi mancare niente. Vuoi un mondo migliore? Non aspettarti che debbano essere solo gli altri a cambiare.
  * Ho iniziato a leggere il **Sole 24 ore**.. per il semplice motivo che se vuoi davvero comprendere come vanno le cose.. oggi devi seguire i soldi.
  * Ormai ai telegiornali parlano dei preti pedofili e della **pedofilia** come se fosse il raffreddore. Amici cristiani e preti cristiani: allontanatevi da questa vergogna e da codesti ipocriti.
  * Ho scritto una mia nuova **minibiografia**: <http://stefanocecere.com/chi-sono/> è importante avere sempre presente che esistiamo e chi siamo. **da dove veniamo e dove vogliamo andare**.
  * Ora ho da lavorare. amici **il lavoro è una cosa importante**. ma meditiamo sul fatto che a qualcuno interessa che la maggior parte della gente abbia lavoro **precario**, per poterla sfruttare, ricattare, costringerla ad un silente asservimento. Meno male che viviamo in una libera democrazia!