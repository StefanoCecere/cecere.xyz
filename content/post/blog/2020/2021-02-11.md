---
title: 
date: 2021-02-11
updated: 2023-08-31
type: 
categories:
  - diary
tags: 
description: 
permalink: 
---
# etichette sociali: una guerra indefinita

avete mai notato quanto molto spesso nascono discussioni tra chi è più "etichetta sociopolitica valoriale a piacere"?

ad esempio:
- io sono più di sinistra di te
- io sono più umanista di te
- io sono più indie di te
- io sono più "grillino" di te

e così via
a volte con vere e proprie "metriche" per dare un numero al proprio valore:
- non ho mai votato PD, solo PCI
- ho letto più libri
- sono più povero
- lo sono dal 2006.. e io dal 2001

come se fosse l'etichetta a definirci e ogni etichetta avesse dei requisiti D.O.C. (Denominazione Origine Controllata) e dei misuratori di coerenza.

ovviamente la cosa potrebbe avere un senso se ci fosse una definizione precisa e condivisa di un'etichetta.

ad esempio definiamo "essere di sinistra" (e qui apriti cielo sono curioso di sapere se ci siano due persone che riescono a definirla e avere la stessa)

potremmo concordare ad esempio "essere di sinistra è stare dalla parte dei più deboli, di chi ha meno risorse". sicuramente appoggiare qualsiasi partito che abbia come interesse principale i più forti, i più ricchi, o entità non umane come "lo stato", "la natura" o "l'economia" ci permette di confrontarci.

forse alla definizione sarebbe opportuno aggiungere anche COME ci si vuole comportare in merito: dei più deboli ti interessa la protezione in quanto tali, o la loro emancipazione?

deciderlo apre due scenari diversi:
ai ricconi interessa preservare i deboli in salute in quanto forza lavoro (sto semplificando eh), mentre agli altruisti interessa una vera educazione e dare strumenti affinché chiunque possa non essere più povero.

__ io penso che ciò che ci definisce maggiormente è dove vogliamo arrivare e come vogliamo farlo. __

ci sono tanti "pacifisti".. qualcuno pensa che sia lecito raggiungere la pace con una bomba atomica in testa ai cattivi. altri rifiutano alcun tipo di violenza, perché sanno che violenza genera violenza, e un effetto immediato oggi ottenuto con la violenza ritornerà indietro più nefasto.
in questo caso sarebbe meglio differenziare tra "pacifisti della domenica" e "nonviolenti"

ma allora definiamo "violenza": per qualcuno violenza è anche solo uno che urla il proprio dissenso! per altri non è violenza il deprivare un popolo della propria acqua perché è stata privatizzata.

per me ad esempio violenza è "importi il mio punto di vista", che può andare dal non darti libertà di espressione e di scelta, al decidere io se devi vivere o morire.

non so, forse dovremmo iniziare a cercare di definire le etichette che ci diamo, o ci danno. già il parlarne apertamente ci definisce.

e allora non è più una questione di guerra tra etichette, ma una discussione di cosa uno pensa e fa realmente in nome di quelle idee.

---

il lavoro della politica è sedersi ai tavoli.
e i rospi da ingoiare sono compresi nel prezzo.

---

fiducia e ideali
vorrei far notare che il quesito non è sul dare fiducia a Draghi, ma sul voler tentare di fare il massimo sedendosi a quei tavoli.
anche perché non ha (ragionevolmente) ancora dichiarato niente, nè presentato squadra e programma di massima... su cosa gli daremmo fiducia?
da quanto è trapelato dalle dichiarazioni di Grillo che ci ha parlato per molte ore, ci sono interessanti possibilità
e se Draghi non è scemo, non proverà nemmeno a proporre atti che sa che il M5S non voterebbe mai (tipo il Ponte sullo Stretto, pura propaganda) e che ci farebbe sfilare dal Governo in due secondi.
Infine una parola sugli IDEALI e sull'essere "grillino": gli ideali del M5S sono le 5 stelle, la nonviolenza, il nessuno deve rimanere indietro, l'intelligenza collettiva e i cittadini attivi. Abbiano ottenuto risultati straordinari senza alcun "tradimento". non c'era mai scritto da nessuna parte che un ideale era non sedersi mai con il tuo peggior nemico.
Il Movimento è cambiamento e adattamento.

