---
title: diario
date: 2021-02-07
updated: 2023-08-31
type: 
categories:
  - diary
tags:
  - DomenicaPolitica
description: 
permalink: 
---
# Considerazioni politiche della domenica mattina
piove, tutti dormono, caffè. perché non mettere giù alcune considerazioni di questi giorni?

## La crescita dei Suv azzera i benefici delle auto elettriche
Mi sto scoprendo non-libertario. Non voglio più lasciare a tutti la libertà di fare tutto quello che vogliono, ad esempio comprarsi un'auto che consuma 30 volte il necessario al suo spostamento. Non mi sta bene che se hai soldi col tuo jet privato vai ovunque tutti i giorni per motivi futili (un volo di un jet inquina più di mille auto per un anno).
Suona molto come: chi ha i soldi può fare quello che vuole e in mezzo secondo brucia gli sforzi di migliaia di persone.
Non deve essere una questione di soldi, ma di responsabilità etica.

## Un ministro a tutti è la morte
È la più grande boiata della politica, ma sono sicuro che nessuna persona intelligente lo farà, quindi non ci sarà un Ministero per ogni partito politico. Sapete perché? Perché i Ministri italiani sono autonomi. Il Presidente del Consiglio può dare una coordinazione generale ai Ministri, ma non imporre nulla, è un Primus Inter Pares.
Un Ministero della Famiglia alla Lega, ad esempio, potrebbe organizzare le peggio cose come solo loro sanno fare. E dovesse decadere un Ministro si deve rifare tutto il Governo.

## Democrazia diretta per la strategia nazionale è un errore
Faresti scegliere la tua prossima mossa a scacchi con una media aritmetica dei consigli di tutti quelli intorno al tavolo?
Se gli utenti iscritti alla piattaforma di democrazia diretta non sono rappresentativi al 100% degli interessati, il risultato di un voto potrebbe essere falsato. Inoltre una strategia è qualcosa che si sviluppa con una profonda riflessione e progettazione e contrattazione sul futuro. Non può esserci una strategia "democratica". La base deve essere interpellata sul sentire comune, sulle priorità, sulle esigenze del proprio territorio, ma non si può pretendere visione e progettazione d'insieme, cosa già estremamente difficile per chi ha in mano tutti i numeri e sta trattando con gli altri. Inoltre consideriamo che a qualcuno potrebbe far comodo far iscrivere qualche migliaia di sodali per farli votare a proprio vantaggio.

## Daresti 10 euro ad un bisognoso alcoolizzato?
Se sai che al 99% qualsiasi cosa tu gli dai, lo spenderebbe in alcool e non per comprarsi da mangiare, aiuteresti un bisognoso?
Quale è il modo migliore per aiutarlo?
Se invece un giorno arrivasse da te sobrio, garantendo che non beve da settimane ed è disponibile a farsi monitorare in futuro per garantirti che non berrà più?
Cambia la fiducia che si dà e quindi la disponibilità, vero?

## Sposeresti una Vedova Nera o uno Sfruttatore Seriale?
Se conosci la storia della persona che hai davanti, e sai che ha ucciso tutti i suoi mariti precedenti, o che ha un'innata esigenza di sfruttare chi gli sta intorno. Quanto ti fideresti? 
Vorresti la sua compagnia per un viaggio impegnativo? (ogni riferimento a Italia Viva o Lega è puramente casuale)

## Oltre il Like
Prima di criticare quanto fanno o non fanno gli altri per te e per il tuo territorio.
Seriamente, oltre ad un like sui social o un voto in cabina elettorale ogni tanto, tu cosa fai per il tuo territorio?
Ti occupi solo di quello che possa portare beneficio a te, o anche di qualcosa che possa portare beneficio agli altri? 
Se intorno a te le persone commettono degli evidenti errori di valutazione o di comportamento: ci discuti o lasci fare? Cerchi una compartecipazione o li condanni a far parte degli "altri" maledetti?

7.2.2021 #DomenicaPolitica