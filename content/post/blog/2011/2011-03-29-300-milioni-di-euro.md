---
draft: true
categories:
- Politica
- Tempi moderni
date: 2011-03-29T11:46:10Z
guid: http://stefanocecere.com/?p=2431
id: 2431
tags:
- Politica
- referendum
- soldi
- vergogna!
title: 300 milioni di euro
slug: /2011/03/300-milioni-di-euro/
---

_questa la condivido.. non perché sia eclatante (di atti trogloditi ne conto un centinaio al giorno) ma soprattutto perché ricordo che il Referendum è forse l'ultimo strumento di partecipazione pubblica che abbiamo. il diritto di scegliere è stata una conquista sudata col sangue di troppi nostri predecessori. la loro morte non deve tornare vana._

**300 milioni di euro, quindi 5 euro per ogni italiano vivente**: è il costo del mancato accorpamento dei referendum alla data delle elezioni amministrative.
  
La decisione, chiaramente presa nella speranza di non far raggiungere il quorum ai referendum, è di per sé scandalosa, ma lo è ancor di più se rapportata alle polemiche di questi giorni sul costo che avrebbe avuto la festa una-tantum del 17 marzo.
  
Quindi, riassumendo: per la festa dell'Unità d'Italia l'Italia non ha un soldo (lo hanno detto la Lega e la Confindustria).
  
Invece per evitare l'Election Day l'Italia è ricca, talmente tanto da poter buttare dalla finestra 300 milioni di euro.
  
In attesa di prese di posizione di Lega e Confindustria anche su questo argomento (ma, chissà perché, non ci credo molto) ci rimane una sola cosa da fare: **andare a votare ai referendum e soprattutto invitare il maggior numero di persone a farlo**, così da raggiungere il quorum e dare il chiaro messaggio a questi che ci governano che non bastano questi mezzucci per tacitare il popolo italiano.

Intanto, **se sei d'accordo con tutto questo e sei dunque indignato come me, fai girare questo messaggio.**