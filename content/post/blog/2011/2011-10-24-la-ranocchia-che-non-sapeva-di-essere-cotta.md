---
draft: false
categories: [blog]
date: 2011-10-24
guid: http://stefanocecere.com/?p=2735
id: 2735
tags:
- coscienza
- evoluzione
- storia
title: La ranocchia che non sapeva di essere cotta …
slug: /2011/10/la-ranocchia-che-non-sapeva-di-essere-cotta/
---

<p style="text-align: center">
  Immaginate una pentola piena d’acqua fredda<br /> in cui nuota tranquillamente una piccola ranocchia
</p>

<p style="text-align: center">
  Un piccolo fuoco è acceso sotto la pentola<br /> e l’acqua si riscalda molto lentamente
</p>

<p style="text-align: center">
  L’acqua piano piano diventa tiepida<br /> e la ranocchia, trovando ciò piuttosto gradevole,<br /> continua a nuotare
</p>

<p style="text-align: center">
  La temperatura dell’acqua continua a salire
</p>

<p style="text-align: center">
  Ora l’acqua è calda, più di quanto<br /> la ranocchia possa apprezzare,<br /> si sente un po’ affaticata,<br /> ma ciò nonostante non si spaventa
</p>

<p style="text-align: center">
  Ora l’acqua è veramente calda<br /> e la ranocchia comincia a trovare ciò sgradevole,<br /> ma è molto indebolita,<br /> allora sopporta e non fa nulla
</p>

<p style="text-align: center">
  La temperatura continua a salire,<br /> fino a quando la ranocchia<br /> finisce semplicemente per cuocere e morire
</p>

<p style="text-align: center">
  Se la stessa ranocchia fosse stata<br /> buttata direttamente nell’acqua a 50 gradi,<br /> con un colpo di zampe<br /> sarebbe immediatamente saltata fuori dalla pentola
</p>

<p style="text-align: center">
  Ciò dimostra che,<br /> quando un cambiamento avviene in un modo<br /> sufficientemente lento,<br /> sfugge alla coscienza<br /> e non suscita<br /> nella maggior parte dei casi<br /> alcuna reazione,<br /> alcuna opposizione,<br /> alcuna rivolta
</p>

<p style="text-align: center">
  Se guardiamo ciò che succede<br /> nella nostra società da qualche decennio<br /> possiamo vedere che stiamo subendo<br /> una lenta deriva<br /> alla quale ci stiamo abituando
</p>

<p style="text-align: center">
  Una quantità di cose<br /> che avrebbero fatto inorridire<br /> 20, 30 o 40 anni fa,<br /> sono state poco a poco banalizzate<br /> e oggi disturbano appena<br /> o lasciano addirittura<br /> completamente indifferente<br /> la maggior parte delle persone
</p>

<p style="text-align: center">
  Nel nome del progresso,<br /> della scienza e del profitto<br /> si effettuano continui attacchi<br /> alle libertà individuali, alla dignità, all’integrità della natura,<br /> alla bellezza e alla gioia di vivere,<br /> lentamente ma inesorabilmente,<br /> con la costante complicità<br /> delle vittime, inconsapevoli<br /> o ormai incapaci di difendersi
</p>

<p style="text-align: center">
  Le nere previsioni<br /> per il nostro futuro,<br /> invece di suscitare reazioni<br /> e misure preventive,<br /> non fanno altro che<br /> preparare psicologicamente<br /> la gente ad accettare<br /> delle condizioni di vita<br /> decadenti, anzi drammatiche
</p>

<p style="text-align: center">
  Il martellamento continuo<br /> di informazioni<br /> da parte dei media<br /> satura i cervelli<br /> che non sono più in grado<br /> di distinguere le cose …
</p>

<p style="text-align: center">
  Quando ho parlato di queste cose per la prima volta,<br /> era per un domani
</p>

<p style="text-align: center">
  Ora è per oggi!!!
</p>

<p style="text-align: center">
  Coscienza o cottura,<br /> bisogna scegliere!
</p>

<p style="text-align: center">
  Allora se non siamo, come la ranocchia,<br /> già mezzi cotti,<br /> diamo un salutare colpo di zampe, prima che sia troppo tardi
</p>

<p style="text-align: center">
  O SIAMO GIA’ MEZZI COTTI?
</p>