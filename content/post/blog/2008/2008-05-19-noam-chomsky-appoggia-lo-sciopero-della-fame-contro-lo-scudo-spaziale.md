---
draft: false
categories: [blog]
date: 2008-05-19
guid: http://cecere.xyz/2008/05/19/noam-chomsky-appoggia-lo-sciopero-della-fame-contro-lo-scudo-spaziale/
id: 944
tags:
- azioni
- digiuno
- disarmo-nucleare
- Europa
- guerra
- Movimento
- Noam Chomsky
- petizione
- scudo-spaziale
title: Noam Chomsky appoggia lo sciopero della fame contro lo scudo spaziale
slug: /2008/05/noam-chomsky-appoggia-lo-sciopero-della-fame-contro-lo-scudo-spaziale/
---

Mentre a Praga sono al 7 giorno di sciopero, e a Trieste al 6, arriva questo messaggio di Noam Chomsky:

<img src='http://cecere.xyz/wp-content/uploads/sites/3/2008/05/noam-chomsky.thumbnail.jpg' alt='noam-chomsky.jpg' align="left" />Voglio esprimere il mio forte appoggio e la mia grande ammirazione per i due coraggiosi umanisti cechi Jan Tamas e Jan Bednar, che hanno cominciato uno sciopero della fame di protesta contro i piani di estendere il sistema di “difesa missilistica” USA alla Repubblica Ceca, nonostante l’opposizione della maggioranza della popolazione. Metto tra virgolette le parole “difesa missilistica” perché secondo vari analisti militari tale difesa, ammesso che sia fattibile, è in realtà un’arma di attacco. Secondo le parole della maggiore agenzia di ricerca legata al Pentagono, la Rand Corporation, “non si tratta solo uno scudo, ma di un’abilitazione all’azione.” L’autorevole analista Lawrence Kaplan scrive che “la difesa missilistica serve a conservare la capacità americana di esercitare il potere all’estero. Non riguarda la difesa; è un’arma di offesa ed è per questo che ne abbiamo bisogno.” Gli analisti statunitensi comprendono anche che se il sistema viene collocato nell’Europa dell’est, costituisce una minaccia potenzialmente grave alla deterrenza russa. Così la Russia reagirà, come ha già cominciato a fare, aumentando la sua capacità offensiva militare. Questi prevedibili sviluppi aumentano la minaccia di una guerra nucleare terminale. Per queste ragioni, spero che le azioni onorevoli e coraggiose di Jan Tamas e Jan Bednar incoraggino altri a fare in modo che si tenga un referendum e si ponga fine a questi pericolosi sviluppi.

Noam Chomsky