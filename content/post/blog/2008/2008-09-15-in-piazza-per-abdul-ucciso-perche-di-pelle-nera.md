---
draft: false
categories: [blog]
date: 2008-09-15T10:25:53Z
guid: http://cecere.xyz/?p=1154
id: 1154
tags:
- manifestazione
- razzismo
- violenza
title: "IN PIAZZA PER ABDUL, UCCISO PERCHE' DI PELLE NERA"
slug: /2008/09/in-piazza-per-abdul-ucciso-perche-di-pelle-nera/
---
Comunicato Stampa:

**IN PIAZZA PER ABDUL, UCCISO PERCHE' DI PELLE NERA**  
**OGGI, ORE 17.00, MILANO, PIAZZA DUCA D'AOSTA (davanti alla Stazione Centrale)**

Le forze organizzatrici della manifestazione antirazzista del prossimo 4 ottobre a Roma esprimono totale e incondizionata solidarietà nei confronti di Abdul William Guibre, diciannovenne originario del Burkina Faso e di nazionalità italiana, ucciso ieri a sprangate da due commercianti milanesi.

Una morta assurda che niente ha a che vedere con il furto di un pacchetto di biscotti, e molto, invece, con la crescente ondata di violenza, intolleranza, odio razziale alimentata dai media e dalle istituzioni.

Per questo il comitato promotore della manifestazione antirazzista romana del prossimo 4 ottobre **invita tutti coloro che credono ancora in una Milano tollerante, non violenta e non discriminatoria a scendere in piazza facendo sentire il proprio dissenso e la propria solidarietà.**

Al di là dell'indiscutibile responsabilità personale dei due commercianti, è necessario ammettere che ci sono altre responsabilità: quella degli esponenti politici che da anni soffiano sul fuoco dell’intolleranza e della discriminazione; quella coloro che credono che la sicurezza debba essere garantita con le armi e con i centri di detenzione; quella di tutti coloro che fingono di non vedere e non danno voce alla propria indignazione.