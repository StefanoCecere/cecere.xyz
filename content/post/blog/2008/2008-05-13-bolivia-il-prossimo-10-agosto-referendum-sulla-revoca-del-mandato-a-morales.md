---
draft: false
categories:
- tempi-moderni
date: 2008-05-13T18:16:33Z
guid: http://cecere.xyz/2008/05/13/bolivia-il-prossimo-10-agosto-referendum-sulla-revoca-del-mandato-a-morales/
id: 929
tags:
- Bolivia
- Evo Morales
title: Bolivia, il prossimo 10 agosto referendum sulla revoca del mandato a Morales
slug: /2008/05/bolivia-il-prossimo-10-agosto-referendum-sulla-revoca-del-mandato-a-morales/
---

<img src='http://cecere.xyz/wp-content/uploads/sites/3/2008/05/evo-morales.jpg' alt='evo-morales.jpg' align="left" />Alla fine quello che le prefetture delle ricche regioni del Paese volevano si è avverato: il 10 agosto prossimo in Bolivia si terrà il referendum che potrebbe revocare il mandato presidenziale di Evo Morales. Era stato lo stesso Morales a chiedere nel dicembre scorso che la popolazione potesse decidere in completa autonomia le sorti del suo presidente. Al referendum che chiederà alla cittadinanza se è d'accordo o meno con il proseguimento del mandato di Morales, però, saranno sottomessi anche i prefetti delle regioni boliviane e il vicepresidente Garcia.
  
“Quello che chiedo al popolo boliviano – ha detto il presidente - è che ci giudichi e che orienti, per mezzo del voto, le differenze che esistono fra il governo nazionale e alcune autorità dei dipartimenti del Paese”. L'ex sindacalista cocalero ha aggiunto: “Sono molto contento perchè non ho nessuna paura del popolo. Anzi il popolo andando a votare al referendum avrà la possibilità di giudicare le autorità che egli stesso ha eletto. Il popolo ha il diritti di decidere sui propri rappresentanti”.

<http://www.peacereporter.net/dettaglio_articolo.php?idart=11030>