---
draft: false
categories: [blog]
date: 2008-10-24T08:53:47Z
guid: http://cecere.xyz/?p=1439
id: 1439
tags:
- fascismo
- intervista
- politica
- rivoluzione
- scuola
- violenza
title: Massacreresti a sangue gli studenti?
slug: /2008/10/massacreresti-a-sangue-gli-studenti/
---

premessa: sono molto contento nel vedere ultimamente un movimento studentesco che si sta risvegliando. vedere intere scuole che protestano, con l'appoggio di moli professori. la situazione è gravissima e ogni forma di opposizione nonviolenta è necessaria più che mai. ovviamente chi detiene il potere sa benissimo cosa potrebbe nascere da lì. ([avevo già riportato](http://cecere.xyz/2008/10/11/presto-la-legge-marziale-cadrai-dal-pero/) i piani degli Stati Uniti che si sono preparati alla ribellione civile nei campus americani…). beh mi arriva ora questa intervista al nostro ex presidente della Repubblica e senatore a vita (e dal mio punto di vista personaggio alquanto controverso) **Francesco Cossiga**.

l'articolo è tratto da [www.faceforpeace.org](http://www.faceforpeace.org/node/11)

<span style="text-decoration: line-through">Devo verificare ancora quanto ci sia di vero</span> Ho verificato credendo e sperando di trovare una smentita, di scoprire l'ennesima bufala… ma questa intervista sembra essere reale, uscita su "RESTO DEL CARLINO/NAZIONE/IL GIORNO" e<a href="http://rassegna.governo.it/testo.asp?d=32976406" target="_blank">pubblicata sul sito della rassegna stampa del Governo</a>.

**In allegato, anche il PDF dell'articolo originale.**

Riporto una sintesi dell'intervista all'ex presidente <a href="http://it.wikipedia.org/wiki/Francesco_Cossiga" target="_blank">Francesco Cossiga</a>. Quello che è certo che è una <a href="http://www.google.it/search?hl=it&client=firefox-a&rls=org.mozilla%3Aen-US%3Aofficial&hs=0FM&q=cossiga+%22maroni+dovrebbe+fare%22&btnG=Cerca&meta=" target="_blank">semplice ricerca si google</a> rende circa 200 risultati di questa intervista.

Intanto ci stiamo ponendo domande su quale possa essere **un'azione esemplare <a href="http://it.wikipedia.org/wiki/Nonviolenza" target="_blank">nonviolenta</a>** in risposta a questa manica di imbecilli.

_“Maroni dovrebbe fare quel che feci io quand’ero ministro dell’Interni (…). Gli universitari? Lasciarli fare. Ritirare le forze di polizia dalle strade e dalle università, infiltrare il movimento con agenti provocatori pronti a tutto, e lasciare che per una decina di giorni i manifestanti devastino i negozi, diano fuoco alle macchine e mettano a ferro e fuoco le città. Dopo di che, forti del consenso popolare, il suono delle sirene delle ambulanze dovrà sovrastare quello delle auto di polizia e carabinieri. Le forze dell’ordine dovrebbero massacrare i manifestanti senza pietà e mandarli tutti in ospedale. Non arrestarli, che tanto poi i magistrati li rimetterebbero subito in libertà, ma picchiarli a sangue e picchiare a sangue anche quei docenti che li fomentano. Non quelli anziani, certo, ma le maestre ragazzine sì.”_

_A seguito il testo completo…_

 

<div class="dvtesto">
  <p>
    INTERVISTA A COSSIGA «Bisogna fermarli, anche il terrorismo partì dagli atenei» di ANDREA CANGINI - ROMA PRESIDENTE Cossiga, pensa che minacciando l`uso della forza pubblica contro gli studenti Berlusconi abbia esagerato? «Dipende, se ritiene d`essere il presidente del Consiglio di uno Stato forte, no, ha fatto benissimo.
  </p>
  
  <p>
    Ma poiché l`Italia è uno Stato debole, e all`opposizione non c`è il granitico Pci ma l`evanescente Pd, temo che alle parole non seguiranno i fatti e che quindi Berlusconi farà una figurac- cia».
  </p>
  
  <p>
    Quali fatti dovrebbero seguire? «Maroni dovrebbe fare quel che feci io quand`ero ministro dell`Interno».
  </p>
  
  <p>
    Ossia? «In primo luogo, lasciare perdere gli studenti dei licei, perché pensi a cosa succederebbe se un ragazzino rimanesse ucciso o gravemente ferito…».
  </p>
  
  <p>
    Gli universitari, invece? «Lasciarli fare. Ritirare le forze di polizia dalle strade e dalle università, infiltrare il movimento con agenti provocatori pronti a tutto, e lasciare che per una decina di giorni i manifestanti devastino i negozi, diano fuoco alle macchine e mettano a ferro e fuoco le città».
  </p>
  
  <p>
    Dopo di che? «Dopo di che, forti del consenso popolare, il suono delle sirene delle ambulanze dovrà sovrastare quello delle auto di polizia e carabinieri».
  </p>
  
  <p>
    Nel senso che…
  </p>
  
  <p>
    «Nel senso che le forze dell`ordine non dovrebbero avere pietà e mandarli tutti in ospedale. Non arrestarli, che tanto poi i magistrati li rimetterebbero subito in libertà, ma picchiarli e picchiare anche quei docenti che li fomentano».
  </p>
  
  <p>
    Anche i docenti? «Soprattutto i docenti».
  </p>
  
  <p>
    Presidente, il suo è un paradosso, no? «Non dico quelli anziani, certo, ma le maestre ragazzine sì. Si rende conto della gravità di quello che sta succedendo? Ci sono insegnanti che in- dottrinano i bambini e li portano in piazza: un atteggiamento criminale!».
  </p>
  
  <p>
    E lei si rende conto di quel che direbbero in Europa dopo una cura del genere? «In Italia torna il fascismo», direbbero.
  </p>
  
  <p>
    «Balle, questa è la ricetta democratica:
  </p>
  
  <p>
    spegnere la fiamma prima che divampi l`incendio».
  </p>
  
  <p>
    Quale incendio? «Non esagero, credo davvero che il terrorismo tornerà a insanguinare le strade di questo Paese. E non vorrei che ci si dimenticasse che le Brigate rosse non sono nate nelle fabbriche ma nelle università.
  </p>
  
  <p>
    E che gli slogan che usavano li avevano usati prima di loro il Movimento studentesco e la sinistra sindacale».
  </p>
  
  <p>
    E` dunque possibile che la storia si ripeta? «Non è possibile, è probabile.
  </p>
  
  <p>
    Per questo dico: non dimentichiamo che le Br nacquero perché il fuoco non fu spento per tempo».
  </p>
  
  <p>
    Il Pd di Veltroni è dalla parte dei manifestanti.
  </p>
  
  <p>
    «Mah, guardi, francamente io Veltroni che va in piazza col rischio di prendersi le botte non ce lo vedo. Lo vedo meglio in un club esclusivo di Chicago ad applaudire Obama…».
  </p>
  
  <p>
    Non andrà in piazza con un bastone, certo, ma politicamente…
  </p>
  
  <p>
    «Politicamente, sta facendo lo stesso errore che fece il Pci all`inizio del- la contestazione: fece da sponda al movimento illudendosi di controllarlo, ma quando, com`era logico, nel mirino finirono anche loro cambiarono radicalmente registro.
  </p>
  
  <p>
    La cosiddetta linea della fermezza applicata da Andreotti, da Zaccagnini e da me, era stato Berlinguer a volerla… Ma oggi c`è il Pd, un ectoplasma guidato da un ectoplasma. Ed è anche per questo che Berlusconi farebbe bene ad essere più prudente».
  </p>
  
  <p>
    CONFRONTO «Ieri un Pci granitico oggi Pd ectoplasma Perciò Berlusconi dev`essere prudente» [.]
  </p>
</div>