---
draft: true
categories: [blog]
date: 2008-03-05
guid: http://cecere.xyz/2008/03/05/15-marzo-una-giornata-di-mobilitazione-mondiale-per-ripudiare-la-guerra/
id: 721
tags:
- disarmo nucleare
- Events
- guerra
- Milano
- nonviolenza
- pace
- Terra2
- umanista
- video
title: "15 marzo"
slug: /2008/03/15-marzo-una-giornata-di-mobilitazione-mondiale-per-ripudiare-la-guerra/
updated: 2022-03-22
---

Per quanti aspirano a costruire un mondo senza guerre e senza violenza, lontano dalle logiche neoliberiste incentrate sullo sfruttamento dei territori e delle persone, sulla guerra preventiva come difesa dei propri interessi economici ogni giorno è quello giusto per battersi contro questo sistema.
  
L’associazione umanista ‘Mondo senza guerre’ assieme a ‘Disarmiamoli’ e ad altre organizzazioni italiane promuove nell’ambito della ‘Giornata per il disarmo mondiale’ del 23 febbraio due leggi d’iniziativa popolare: «Trattati Internazionali, Basi e Servitù Militari» e «Un futuro senza atomiche» per il ritiro delle truppe dai conflitti, l’arresto dei finanziamenti per gli armamenti, le missioni e le basi militari, la desecretazione dei trattati militari, il disarmo nucleare.
  
**Lo scopo della Giornata è sensibilizzare la gente sul tema della guerra, spesso ignorato perché fuori da una diretta partecipazione popolare delle scelte politiche. Oltre che sottoscrivere il rifiuto alla guerra e alla violenza con una firma, sarà possibile partecipare alla visione di video e testimonianze in forma di letture.** 

L‘iniziativa si svolgerà in tre piazze italiane: a **Roma** in Piazza campo dei Fiori dalle 16,00 alle 21,00, a **Milano in piazza Cadorna dalle 11,00 alle 18,00** e a **Napoli** in in p.zza carità dalle 10.00 alle 16.00.

[www.mondosenzaguerre.org](http://www.mondosenzaguerre.org)
  
[www.europeforpeace.eu](http://www.europeforpeace.eu)

![no-war-15-marzo1.jpg](http://cecere.xyz/wp-content/uploads/sites/3/2008/03/no-war-15-marzo1.jpg)