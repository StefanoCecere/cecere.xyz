---
categories: [blog]
date: 2008-04-04T11:58:51Z
guid: http://stefanocecere.com/2008/04/04/approvate-le-50000-firme-di-un-futuro-senza-atomiche/
id: 804
tags:
- comunicato
- disarmo nucleare
- petizione
title: Approvate le 50.000 firme di un Futuro senza atomiche
slug: /2008/04/approvate-le-50000-firme-di-un-futuro-senza-atomiche/
---

![futuro_senza_atomiche.jpg](http://stefanocecere.com/wp-content/uploads/sites/3/2008/04/futuro_senza_atomiche.jpg)

Campagna "Un futuro senza atomiche"
  
La Camera dei Deputati CONFERMA!
  
Sono state presentate oltre 50.000 firme valide

Carissime e carissimi,

I funzionari dell'Ufficio testi normativi della Camera dei Deputati hanno terminato la verifica delle firme presentate dalla Campagna "Un futuro senza atomiche". Non le hanno contate tutte: arrivati alla soglia minima richiesta per legge - 50.000 - si sono fermati.

Ci hanno fatto i complimenti! "Era tutto così ben organizzato, che il conteggio è stato facile".

Alla nostra proposta di legge è stato attribuito il numero 3440 della 15ma Legislatura. Ma la notizia della verifica positiva delle firme è freschissima e, ancora, sul sito della Camera risulta essere "in attesa di annuncio". Da domani (5 aprile) dovrebbe esserci l'annuncio definitivo.

Come abbiamo già scritto, al momento in cui verrà presentata in aula, alla prima seduta utile della nuova Legislatura, riceverà un nuovo numero.

Rinnoviamo a tutte e tutti i complimenti, i ringraziamenti, ecc. E anche l'invito a continuare con il coinvolgimento di Enti Locali. Inoltre, ai ritardatari che hanno raccolto firme ma non le hanno inviate in tempo utile perché fossero presentate alla Camera dei Deputati, ribadiamo l'invito a spedircele ugualmente.

Un saluto di pace,
  
per la Segreteria nazionale
  
[www.unfuturosenzatomiche.org](http://www.unfuturosenzatomiche.org/)