---
draft: true
categories:
- Futuro
- Tempi moderni
date: 2008-04-30
guid: http://cecere.xyz/2008/04/30/inaugurazione-parco-di-attigliano/
id: 898
tags:
- Parco Attigliano
- Silo
- spirito
- Terra2
- umanista
title: Inaugurazione Parco di Attigliano
slug: /2008/04/inaugurazione-parco-di-attigliano/
updated: 2022-03-22
---

![locandina-4-maggio.jpg](http://cecere.xyz/wp-content/uploads/sites/3/2008/04/locandina-4-maggio.jpg)

buongiorno.
  
forse penserai che il momento attuale abbia diverse emergenze imbarazzanti (l'improvvisa fame nel mondo, l'esplosione di nuove tensioni armate, le destre al potere, la crisi finanziaria mondiale e l'imminente recessione, l'informazione disgustosa, il clima tragicomico, il nonsenso generalizzato etc etc)

ma cercare di risolvere tutto ciò in questo momento è impossibile, nel momento in cui **NULLA SI PUO' FARE**, tantomeno pensare, **SENZA UNA SOLIDA BASE E VALIDI PUNTI DI RIFERIMENTO**.

ed è per questo che ti propongo due cose ENORMI:

**1) meditare sulla necessità di un Nuovo Umanesimo**, i cui punti di base sono:

  1. l’assunzione dell’essere umano come valore e come interesse centrale
  2. l’affermazione dell’eguaglianza di tutti gli esseri umani
  3. il riconoscimento della diversità personale e culturale
  4. la tendenza allo sviluppo della conoscenza al di sopra di quanto viene accettato o imposto come verità assoluta
  5. l’affermazione della libertà in materia di idee e di credenze
  6. il rifiuto della violenza

**2) venire questa finesettimana ad inaugurare il Parco di Attigliano**

sai che un anno fa sono stato sulle Ande ad inaugurare il Parco di Punta de Vacas ( [www.parquepuntadevacas.org](http://www.parquepuntadevacas.org) ).. ora non serve più andare così lontano!

questo è uno dei tanti parchi che gli umanisti, ispirati dalle idee di Silo, stanno costruendo nel mondo.
  
un luogo aperto a tutti coloro che desiderano meditare in profondità, incontrare le diversità, progettare il futuro con rinnovata energia.

**STRUTTURA DEL PARCO**
  
il Parco che comprende una **sala** (rigorosamente vuota e sferica, nella quale l'unica cosa importante è colui che vi entra e la sua energia), un **edificio multiuso** (per conferenze, seminari, eventi), una sorgente di acqua pura, un monolito e una stele per segnare il dove il quando e chi ha dato il via a tutto questo.

se sei curioso e vuoi **approfondire la simbologia** e il significato morfologico del Parco, <a href="http://cecere.xyz/fileadmin/cosa_rappresentano_le_Sale_e_Parchi.ppt" target="_blank">ecco un file Powerpoint.</a>

ecco una ricostruzione in 3D di come sarà quando terminato:

un parco che abbiamo costruito con il contributo volontario di tanta gente. ad Attigliano, un meraviglioso paesino tra Umbria, Lazio e Toscana, vicino a Bomarzo.

**PROGRAMMA DELLE GIORNATE**
  
questa domenica 4 maggio, nel 39simo anniversario del lancio del progetto del Movimento Umanista nel mondo, con la partecipazione di migliaia di persone da tutta europa e sud america (tra cui lo stesso Silo e Thomas Hirsch), si aprirà il portale di questo luogo.

**il programma** delle giornate:
  
**3 Maggio 2008**: Presentazioni e incontri…

Ore 11.00: Firma dell’edizione italiana del libro di Tomas Hirsch “La fine della preistoria” (Caffe’ sulla piazza centrale di Attigliano).
  
Ore 16.00: Incontro con i portavoce del Movimento Umanista europeo Giorgio Shultze e latinoamericano Tomas Hirsch (Anfiteatro del centro storico di Attigliano).
  
Ore 19.00: Presentazione dell’edizione italiana del libro “Il Messaggio di Silo” (Sala Partecipazione del Comune di Attigliano - piazza centrale). 

**4 Maggio 2008**

Ore 9.00: Apertura del Parco.
  
Ore 11.30: Discorso di benvenuto.
  
Ore 12.30: Cerimonia di inaugurazione della Sala.
  
Ore 13.00: Cerimonia di inaugurazione dell’edificio Multiuso
  
(dopo le cerimonie di inaugurazione si svolgeranno tutte le altre attività “a richiesta” dei partecipanti).
  
Ore 17.00: Breve saluto a chiusura della giornata.
  
Ore 19.00: Chiusura del Parco. 

**LO IMMAGINI?**
  
se vuoi vedere un po' di foto della costruzione e di alcuni eventi preliminari ([su Flickr](http://www.flickr.com/photos/krur/sets/72157603591791873/)):

<a href="http://www.flickr.com/photos/krur/sets/72157603591791873/" target="_blank"><img src='http://cecere.xyz/wp-content/uploads/sites/3/2008/04/parco_attigliano_collage.jpg' alt='parco_attigliano_collage.jpg' /></a>

**COME ARRIVARCI?**
  
è semplice: autostrada uscita "Attigliano-Bomarzo", oppure treno regionale da Firenze o Roma, fermata "Attigliano".
  
da Milano, Torino, Roma, Napoli partono diversi bus e macchine

**DOVE ALLOGGIARE?**
  
se non vieni in giornata, ci sono dozzine di soluzioni… [guarda qui](http://www.parcoattigliano.it/index.php?id=137) per i dettagli.

contattami per maggiori informazioni o organizzare il viaggio.

**SOSTEGNO 5 PER MILLE**
  
Infine: se non vuoi dare il tuo 5 per mille delle tasse allo stato o alla chiesa, prendi seriamene in considerazione di darlo al supporto della costruzione di questo parco: abbiamo creato una ONLUS, la Pangea per una Nazione Umana Universale - Codice Fiscale 97421930153 - [www.pangeaitalia.net](http://www.pangeaitalia.net)

![5xmille_pangea4.jpg](http://cecere.xyz/wp-content/uploads/sites/3/2008/04/5xmille_pangea41.jpg)

_"non immaginare di essere solo nel tuo villaggio, nella tua città, sulla Terra e negli infiniti mondi". Silo, Il Cammino_