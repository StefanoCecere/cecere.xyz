---
title: "Perché è importante studiare_statistica"
slug: perche_studiare_statistica
subtitle: ""
summary: ""
categories: [blog]
tags: [playED]
date: 2021-12-29T17:44:15+01:00
featured: false
draft: false
image:
  caption: ""
  focal_point: ""
  preview_only: false
projects: []
---

perché è importante avere qualche conoscenza di probabilità e statistica e perché ci tengo a far giocare tanto i ragazzi con i giochi da tavolo?  
perché se c'è una cosa che è intrinseca alla nostra vita, soprattutto in questo periodo storico, è l'incertezza.  
e la nostra vita può essere vista anche come una sequenza di "decisioni" da prendere in continuazione.. importanti o frivole, sempre decisioni sono.
ma siamo in grado di valutare bene i dati che abbiamo per prendere le decisioni migliori? sappiamo scegliere? o sappiamo di non scegliere?  
un'infarinatura di statistica e probabilità ci permette di capire cosa è certo e cosa non lo è, su cosa stiamo costruendo le nostre credenze (magari una percezioni infinitesima), se siamo consapevoli di azzardare o di illuderci.  
e poi c'è la questione dei grandi numeri: non sappiamo applicare il teorema di Pitagora... siamo in grado di leggere i grafici o due tabelle di un sondaggio? In un mondo che vive di dati e informazioni, come "pesare" quello che percepiamo?
Magari vediamo un caso isolato e lo generalizziamo, o non sappiamo correlare eventi.
Il gioco da tavolo in tutto questo è una manna: una "palestra" ideale dove allenarsi a gestire percezione, dati, deduzione e probabilità nel prendere decisioni.

A differenza dei videogiochi, qui si ha, anzi si DEVE avere, una buona conoscenza delle regole del gioco, e quindi si possono valutare al meglio le scelte.
Inoltre molti giochi sono a "informazione perfetta", ovvero si vede tutto quello che c'è da sapere (tipo nel gioco degli scacchi dove non ci sono incognite o eventi probabili), o imperfetta, ma posso dedurre il probabile e l'improbabile perché conosco le regole del gioco (so quante carte ci sono nel mazzo o quante tessere di un determinato colore non sono ancora uscite).. Posso quindi lavorare su quello che so di certo o quello che so di incerto. e valutare una serie di decisioni future (tattica e strategia).  
a volte saper vedere la probabilità di un pericolo reale può salvare la vita, o renderla più felice a chi ci sta intorno.

di tutto questo, e molto di più, parlo nel mio libro sulla #Ludosofia, nei #PlayFriday e nei #SabatiMatematici. intanto spero di avervi incuriosito sulla bontà di studiare l'abc della probabilità.