---
title: Matematica spaziale
date: 2024-01-05
updated: 2024-01-05
type: 
categories: [TIL]
tags: [giochiamo]
description: 
permalink: 
rating: 
publish: 
---
MATEMATICA SPAZIALE (altrimenti perché?)

doveva fare tutta una serie di esercizi di aritmetica e ho pensato: ma perché non fargli provare una partita a Star Realms, dove devi gestire le tue carte astronavi e migliorare la flotta con continue (semplici) analisi delle carte in gioco, con somme e sottrazioni continue di numeri sotto il centinaio, e collegamenti condizionali, tipo "se ci sono due icone verdi allora sommo anche quel numero".

ammetto la sorpresa: non solo ha capito al volo le regole, anche le più avanzate, ma si è divertito molto, con attenzione piena ad ogni carta, tenendo i punteggi senza sbagliare un'operazione

in venti minuti ha ripassato tutto e probabilmente internalizzato le operazioni matematiche tanto da renderle semplici e utili.

non dico di eliminare le pagine degli eserciziari, ma sicuramente questo tipo di giochi sono ottimi complementi e forse anche conclusioni sensate della matematica che fanno alla primaria.

PS: ha pure vinto e questo lo ha reso particolarmente entusiasta nello studiare più a fondo tutte le carte e le regole.

non che questa sia una situazione facilmente replicabile, ma sicuramente da tenerne conto

PS2: un mazzo base del gioco Star Realms costa 15 euro. una partita dura 15/20 minuti.