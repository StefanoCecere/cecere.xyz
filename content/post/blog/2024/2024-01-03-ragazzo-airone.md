---
title: 
date: 2024-01-03
updated: 2024-01-03
type: 
categories: TIL
tags: film
description: 
permalink: 
rating: 
publish: 
---
# RAGAZZO E AIRONE

cerco di non spoilerare niente e condivido la necessità di rivederlo, magari anche due volte, perché dal finale si inquadrano alcuni dei mille elementi simbolici/allegorici di questo filmone, la cui produzione è durata 10 anni e che ha visto notevoli cambi di sceneggiatura (e si sentono assai, perché esco e mi dico di non essere abbastanza intelligente perché non ci ho capito niente).

sapevo che questo film si poneva una grande domanda: "E voi come vivrete?"

nel senso: cosa vorrete fare della vostra vita? in che mondo volete vivere?

mi piace la scelta finale di rifiutare il mondo artificiale perfetto, di rifiutare l'escapismo (che ultimamente con il problema dei tre corpi, con la XR+AI generativa e SpaceX è tornato davvero nel nostro menù quotidiano) ma di voler rimanere nel nostro mondo complesso e contraddittorio.

da vecchio comunque vorrei avere anche io i baffoni come il pro-zio e tutti i grandi vecchi di Miyazaki

PS: ammetto che avevo qualche aspettativa in più da parte di Joe Hisaishi (musica).. ti tiene lì in attesa per un'ora e tre quarti e ti regala qualche soddisfazione solo nel gran finale. boh sarà pure minimale.. ma secondo me l'ha composta in poche ore al pianoforte

PS2: nel complesso ho avuto la stessa sensazione di quando sono uscito da Asteroid City (dove avevo comunque dormito metà film): o sono impazziti loro oppure devo rivederlo!
