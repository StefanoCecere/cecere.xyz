---
draft: true
categories:
- Tempi moderni
date: 2006-02-17T00:47:28Z
guid: http://stefanocecere.com/2006/02/17/piani-segreti-del-pentagono-per-controllare-internet/
id: 228
tags:
- internet
- tecnologia
- vergogna!
title: Piani segreti del Pentagono per controllare internet
slug: /2006/02/piani-segreti-del-pentagono-per-controllare-internet/
---

I Pentagono americano ha messo in atto una vera strategia per mettere internet sotto controllo. Il documento, denominato “The Information Operation Roadmap”, è stato consultato sotto la FOIA (Freedom of Information Act) e svelato in un articolo della BBC. In tale documento traspare il fatto che il Pentagono vede internet come un nemico da combattere. Si nota che come pericolo per le strategie del Dipartimento della Difesa americano viene visto solo internet e non gli altri mainstream media (MSM) dai quali il 75% degli americani prende informazioni. Da ciò si deducono amare considerazioni. Il fatto che gli altri MSM non turbano il sonno dei responsabili del Pentagono fa capire che tali mezzi, ormai, sono totalmente addomesticati alle strategie di guerra dei militari, organi di propaganda che hanno in compito non di informare il pubblico della verità ma di raccontare le verità di comodo, creando una nuvola impenetrabile sui veri scopi delle varie guerre. In questo quadro internet da un fastidio cane in quanto è rimasto l’ultimo baluardo dell’informazione libera dove i semplici cittadini possono prendere notizie non filtrate e sfondare il muro di menzogne e propaganda del Pentagono.

articolo tratto da [www.umanista.it](http://www.umanista.it) - l'informazione umanista - che ti consiglio di andare a leggere con regolarità.

sul prossimo numero del Fannullone si inizierà a parlare di tecnologia come si deve