---
draft: true
categories: [blog]
date: 2006-02-18T00:41:15Z
guid: http://stefanocecere.com/2006/02/18/lesperienza-umana/
id: 229
tags:
- psicologia
- umanista
title: L&#039;esperienza umana
slug: /2006/02/lesperienza-umana/
---

Il nostro punto di vista è l'esperienza umana.
  
A partire da questa si elabora tutto il Sistema Dottrinario che fondamenta i postulati del Nuovo Umanesimo.
  
Per tanto, domandare sulla Dottrina è in realtà un domandare sull'esperienza umana, ed è da lì che cominciamo il nostro sviluppo.
  
L'_esperienza_ è, in questo contesto, la percezione per mezzo dei sensi, e anche il pensiero, dato che lo sperimentiamo.
  
Intendiamo il _pensare_ come la capacità di fermare il movimento dell'esperienza.
  
Il pensiero non lavora con le percezioni, ma è esperienza interna.
  
Non crediamo che il pensiero sia la base di tutto, ma il pensiero mette intelligenza nell'esperienza.
  
L'esperienza è il generale, il pensiero è una parte dell'esperienza. Con questa parte (il pensiero) fermiamo il movimento dell'esperienza.
  
Il pensiero è un'astrazione dell'esperienza e sebbene non sia adatto per comprendere l'esperienza, è quello che ci permette, nel fermarla, di analizzarla, ordinarla e ottenere conclusioni per poter operare su di essa.
  
Non diremo come **Cartesio** "Penso, quindi esisto" (cogito ergo sum), ma: **dato che esisto, ho la possibilità di pensarlo"**.

**L'esperienza può essere descritta o interpretata.**
  
Quando la descriviamo diciamo **come** ci si presentano le cose. quando la interpretiamo diciamo **cosa è** quello che ci si presenta. Quindi si può descrivere o interpretare a seconda dei nostri interessi.
  
**Nostro interesse è descrivere l'esperienza.**
  
Non ci domandiamo **cosa è questa cosa?**, ma **come è questa cosa?**.
  
Descriviamo, raccontiamo un'esperienza. Tanto l'esperienza interna, per esempio il pensiero, quanto quella esterna, per esempio la percezione, sono per noi esperienza. Su di essa non diamo interpretazioni, ma descrizioni.
  
E' questo il nostro punto di partenza.