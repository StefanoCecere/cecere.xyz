---
title: Conversazione infinita con una AI
date: 2022-11-02
updated: 2023-08-21
type: 
categories: 
tags:
  - blog
  - AI
  - Lula
  - Pace
description: 
permalink: 
---
Oggi niente politica (giusto ringraziamo la vittoria di #Lula neo presidente del Brasile) e niente attivismo tanto ci vediamo sabato a Roma per la #Pace, ma tecnologia:

Entrate per qualche secondo in questo sito: https://infiniteconversation.com

Ascolterete due voci dialogare, quella del regista Werner Herzog e del filosofo sloveno Slavoj Žižek. 

E' una **conversazione totalmente generata dal computer**, sia i testi che le voci.

I dialoghi hanno senso perché sono estrapolati, rielaborati, ricostruiti a partire dai modelli delle loro opere (più quelle di tutto lo scibile umano). Ed è infinita perché generata costantemente. Un flusso continuo.

In Intelligenza Artificiale, con le tecniche del _Machine Learning_ prima (che permettono alle macchine appunto di "apprendere" qualcosa a partire dai dati) e del GAN poi (_Generative Adversial Networks_, ovvero la capacità di generare nuovi contenuti sempre migliori), stanno permettendo dei risultati incredibili.

Di fatto non dobbiamo crederci. Ma sono realtà.

Tornerò presto a spiegare ai comuni mortali come funziona tutta questa tecnologia, che introduco ai game designers per usarle nello sviluppo dei videogiochi, ma che ha così grandi implicazioni  per la nostra società e la vita di tutti i giorni che dovremmo esserne consapevoli tutti.
