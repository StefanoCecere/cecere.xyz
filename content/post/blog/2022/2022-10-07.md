---
title: In piazza per la Pace
date: 2022-10-07
tags:
  - blog
---

# In piazza per la pace

"Io preferisco la guerra... siamo in troppi, un po' di pulizia ci farà bene"
"Preferisco le atomiche americane a quelle russe"

In vent'anni di attività nelle strade contro le guerre, e parli con i passanti, queste frasi si sentono. Se invece parli solo con i tuoi amici o sei in un corteo, la tua bolla risuona quello che già pensi.

Non sono mancate appunto queste frasi, ma molte di più sono state quelle di approvazione e incoraggiamento. Anche da molti stranieri (Piazza della Signoria è un crocevia di turisti)

Per un incontro lanciato poco più di 24 ore prima, per un giovedì alle 18:30, non eravamo pochi. Qualcuno obiettava eravamo pochi.. si troppo pochi per fare un simbolo della pace visibile dalla Stazione Spaziale.. ma a mio avviso è un ottimo inizio.

Forse non tutti sentono l'urgenza di manifestare la propria preoccupazione, sicuramente non abbiamo fatto una diffusione massiva, siamo un po' arruginiti dopo 2 anni di Lockdown, e sopratutto dopo decenni che la "guerra è lontana", "l'Europa ci ha garantito la pace e la non belligeranza" (prometteva anche stabilità economica, bassi prezzi delle materie prime e altre virtù che stanno svanendo, ma è un altro tema).

Vorrei fare una piccola puntualizzazione: #pacifista è un termine potenzialmente ambiguo, per il semplice motivo che troverai persone che sono sì per la pace, ma nuclearizzando l'avversario. Quel tipo di perseguire la pace con la guerra, non è il nostro pacifismo. Per questo io personalmente preferisco puntualizzare la #metodologia per perseguire la pace, che è sì con un rapporto di Forza, ma di forza #nonviolenta. Il cercare di risolvere le controversie con la #diplomazia, le trattative, la mediazione... non sono logiche da deboli, da perdenti.

Chi è venuto oggi è stato allarmato a Defcon 1 quando Zelensky ha dichiarato e messo per legge che è proibito trattare con Putin.

E' una cosa impressionante.

E mentre il Movimento 5 Stelle propone in Europa "Si invita l’Ue e gli Stati membri a vagliare tutte le potenziali vie per la pace e a proseguire gli sforzi per porre immediatamente fine alla guerra", FdI, Forza Italia, renziani e parte del Pd votano contro.

Che dire? saremo estremisti filo-putiniani.. chiamateci come volete. Ne abbiamo sentite molte, ma non ci fermeremo qui.

Sabato vado ad Assisi con i Costruttori di Pace per l'incontro di tutte le associazioni pacifiste d'Italia, e sarà il momento di valutare insieme cosa fare e organizzare le prossime manifestazioni.

Perché a me, lo scendere in Piazza, sembra il #minimo 

#PiazzaPerLaPace #EuropeForPeace #pace #nowar