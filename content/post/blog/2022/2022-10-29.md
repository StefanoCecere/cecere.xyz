---
title: Halloween e partecipazione
date: 2022-10-29
lastmod: 2022-11-07
tags:
  - blog
aliases: [Halloween e partecipazione]
---
# Halloween e partecipazione

Perché il **gioco** è importante?
Perché **chi gioca deve scegliere le proprie mosse**, partecipa liberamente.
(nb: non parlo dell'azzardo o del guardare lo sport)

Cosa c'entra il gioco con la festa di Halloween di cui allego il volantino?

Non tanto per farvi sapere cosa facciamo nel nostro quartiere. Non è un invito a voi (salvo che siate in zona e non lo sapevate già).
Ma per far notare quell'**invito "agli abitanti di Settignano" a prepararsi ad interagire** con i bambini in cerca di caramelle.

In qualche modo li rendiamo partecipanti attivi della giornata. Devono fare qualcosa (preparare il cesto delle caramelle e indicare di essere disponibili ad essere citofonati)... magari il sapere della cosa li stimolerà a vestirsi in qualche modo o preparare uno scherzetto.

**Il nostro interesse è mettere relazione tra le persone del quartiere**. Perché il quartiere è dove viviamo la maggior parte del nostro tempo, e la qualità della vita dipende molto da questo piccolo territorio. Facciamo più "politica" qui che non a Roma o su Facebook.

Per questo motivo ci tengo molto che in **ogni iniziativa che si fa abbia qualcosa che tutti possano fare**. Gli altri non sono semplici "destinatari" di un'azione o di un messaggio, ma devono essere messi in condizione di partecipare, di poter scegliere di agire, possibilmente con qualcosa di facile.
Pensare in questo modo, creare situazioni, creare contenitori con semplici regole di gioco e di interazione, è una direzione verso quella **cittadinanza attiva** che è necessaria ad una **buona democrazia**.

Tornerò in futuro sull'intersezione tra il gioco, la politica e la partecipazione.
Buon fine settimana!

PS: chi volesse condividere o invitare amici a questo mio canale, l'indirizzo è https://t.me/scecere
