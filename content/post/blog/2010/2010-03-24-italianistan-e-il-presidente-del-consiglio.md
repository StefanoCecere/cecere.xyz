---
draft: true
categories: [blog]
date: 2010-03-24T18:58:32Z
guid: http://stefanocecere.com/?p=2039
id: 2039
tags:
- Berlusconi
- Politica
- ridere
title: Italianistan e il Presidente del Consiglio
slug: /2010/03/italianistan-e-il-presidente-del-consiglio/
---

_Per tutti quelli che quando gli parli di conflitto di interessi ti rispondono con aria seccata: " ma ancora con &#8216;sto conflitto di interessi!"…_

E' proprio una fortuna essere cittadini dell'italianistan !!

[<img class="alignleft size-thumbnail wp-image-2042" title="berlusconi" src="http://stefanocecere.com/wp-content/uploads/sites/3/2010/03/berlusconi-150x150.jpg" alt="" width="150" height="150" />](http://stefanocecere.com/wp-content/uploads/sites/3/2010/03/berlusconi.jpg)Salve,
  
sono un cittadino dell'Italianistan!
  
Vivo a Milano DUE in un palazzo costruito dal PRESIDENTE DEL CONSIGLIO.
  
Lavoro a Milano in una azienda di cui è mero azionista il Presidente del Consiglio. Anche l'assicurazione dell'auto con cui mi reco a lavoro è del Presidente del Consiglio, come del Presidente del Consiglio è l'assicurazione che gestisce la mia previdenza integrativa.
  
Mi fermo tutte le mattine a comprare il giornale, di cui è proprietario il Presidente del Consiglio

Quando devo andare in banca, vado in quella del Presidente del Consiglio.

Al pomeriggio, esco dal lavoro e vado a far spesa in un ipermercato del Presidente del Consiglio, dove compro prodotti realizzati da aziende partecipate dal Presidente del Consiglio.

Alla sera, se decido di andare al cinema, vado in una sala del circuito di proprietà del Presidente del Consiglio e guardo un film prodotto e distribuito da una società del Presidente del Consiglio (questi film godono anche di finanziamenti pubblici elargiti dal governo presieduto dal Presidente del Consiglio).

Se invece la sera rimango a casa, spesso guardo la TV del Presidente del Consiglio, con decoder prodotto da società del Presidente del Consiglio, dove i film realizzati da società del Presidente del Consiglio sono continuamente interrotti da spot realizzati dall'agenzia pubblicitaria del Presidente del Consiglio.

Soprattutto guardo i risultati delle partite, perché faccio il tifo per la squadra di cui il Presidente del Consiglio è proprietario. Quando non guardo la TV del Presidente del Consiglio, guardo la RAI, i cui dirigenti sono stati nominati dai parlamentari che il Presidente del Consiglio ha fatto eleggere. Allora mi stufo e vado a navigare un po’ in internet, con provider del Presidente del Consiglio.

Se però non ho proprio voglia di TV o di navigare in internet, leggo un libro, la cui casa editrice è di proprietà del Presidente del Consiglio.
  
Naturalmente, come in tutti i paesi democratici e liberali, anche in Italianistan è il Presidente del Consiglio che predispone le leggi che vengono approvate da un Parlamento dove molti dei deputati della maggioranza sono dipendenti ed avvocati del Presidente del Consiglio, che governa nel mio esclusivo interesse!!!!!!!!!!!!!

Per fortuna!

**PS: a me fa poco ridere. sono estremamente preoccupato per la salute (soprattutto mentale) dei miei compaesani, e per l'involuzione che sta vivendo l'umanità.**