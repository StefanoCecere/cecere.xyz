---
title: Il genio in tempi di crisi
date: 2010-10-12
updated: 2023-08-21
type: 
categories:
- fun
tags: 
description: 
permalink: 
draft: false
guid: http://stefanocecere.com/?p=2237
id: 2237
slug: /2010/10/il-genio-in-tempi-di-crisi/
---

Una donna sta passeggiando in un bosco alla ricerca di funghi, quando si imbatte in un'antica lampada ad olio; inizia subito a strofinarla e appare il Genio: "Posso avere i miei tre desideri?" - chiede la donna.
  
"No! dice il genio… a causa dei cattivi tempi, della recessione, della globalizzazione, dell'inflazione, degli scioperi e di tutte le altre menate mondiali, oggi come oggi posso offrirti un solo desiderio da esaudire…."

La donna allora prende una cartina geografica e dice: "In tal caso, vorrei la pace in Medio Oriente. Vedi questa cartina? Vorrei che questi Paesi la smettessero di farsi la guerra!"

Il Genio butta un occhio alla cartina e sbotta: "Ma oh, questi paesi sono in guerra da tempi lontanissimi!
  
Non credo di poterci fare niente, sono potente ma non così tanto!
  
Assolutamente niente da fare. Non pensarci neppure. Lascia perdere!
  
Dai, chiedimi qualche altra cosa " - conclude il Genio.

La donna ci pensa, e dice - "Non sono mai riuscita a trovare l'uomo giusto: un uomo sensibile e affettuoso, colto e intelligente, che mi faccia ridere, che mi rispetti, che sappia capirmi e sostenermi, che sia un amante premuroso e mi riempia di complimenti, che mi faccia sentire bella e desiderata, che non passi tutto il tempo a guardare il calcio in tv, che mi porti ogni giorno la colazione a letto e che non mi tradisca…… "

Il Genio sospira…. "damme qua, famme rivede stà cazzo de cartina…"