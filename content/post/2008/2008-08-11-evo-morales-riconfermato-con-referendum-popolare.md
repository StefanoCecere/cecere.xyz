---
author: Stefano Cecere
categories:
- E io cecio..
date: "2008-08-11T12:09:28Z"
guid: http://stefanocecere.com/?p=1115
id: 1115
tags:
- america latina
- Bolivia
- Evo Morales
- nonviolenza
- referendum
title: Evo Morales riconfermato con referendum popolare
url: /2008/08/11/evo-morales-riconfermato-con-referendum-popolare/
---

forse qualcuno lo sapeva, molti no: 8 mesi fa il presidente della Bolivia Evo Morales, il primo presidente indigeno ad essere stato eletto democraticamente con il 55% dei voti nel 2005 e che ha iniziato da subito un processo di rivoluzione nonviolenta a favore dei poveri con la rinazionalizzazione delle risorse, aveva indetto un referendum popolare per farsi &#8220;riconfermare&#8221;.

La causa di questa iniziativa (da noi assolutamente impensabile perché i nostri &#8220;potenti&#8221; di solito di mettersi in discussione ne hanno poca voglia) erano i &#8220;malumori&#8221; causati dalle riforme che ha iniziato ad introdurre in Bolivia, suscitando la forte opposizione delle regioni ricche (da sempre in mano ai bianchi compromessi con i circuiti internazionale dell&#8217;energia e dele grandi industrie), provocando non poche rivolte e idee di secessione (un po&#8217; come il nostro Bossi che sono 15 anni che fomenta la secessione dela Padania ricca dal resto dell&#8217;Italia povera e ladrona&#8230;)

fatto sta che ieri si è svolto questo atteso referendum, ed Evo Morales è stato riconfermato con il 63%, aumentando addirittura il consenso nei suoi confronti rispetto al 2005.

la situazione non è ancora tranquilla: i prefetti dissidenti sono appoggiati anche militarmente da grandi poteri e quasi sicuramente non staranno inermi.