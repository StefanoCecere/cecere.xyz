---
author: Stefano Cecere
categories:
- E io cecio..
date: "2008-03-05T09:51:23Z"
guid: http://stefanocecere.com/2008/03/05/bush-e-cheney-incriminati-per-crimini-contro-la-costituzione/
id: 717
related_posts:
- null
tags:
- Bush
- ricreazione
- Terra 2.0
title: Bush e Cheney incriminati per crimini contro la costituzione
url: /2008/03/05/bush-e-cheney-incriminati-per-crimini-contro-la-costituzione/
---

WASHINGTON, 5 marzo (Reuters) &#8211; Tra i ricercati nel Vermont ci sono due personaggi per i quali la polizia non ha bisogno di identikit: il presidente degli Stati Uniti George W. Bush e il suo vice Dick Cheney.

Gli elettori delle città del Vermont Brattleboro e Marlboro hanno approvato un provvedimento che invita la polizia ad arrestare Bush e Cheney per &#8220;crimini contro la Costituzione&#8221;, dicono i media locali.

Il Vermont, noto per il suo paesaggio da cartolina e lo sciroppo di acero, è altrettanto conosciuto per la sua politica liberale e per aver più volte punzecchiato il governo Bush approvando risoluzioni non vincolanti sulla fine della guerra in Iraq e l&#8217;impeachment di Bush e Cheney. Ma nessuna di queste misure ha preso piede a Washington. L&#8217;ultimo provvedimento istruisce la polizia locale a &#8220;estradarli (Bush e Cheney) verso altre autorità che potrebbero ragionevolmente concorrere per processarli&#8221;.

Sebbene sembri una provocazione, Bush non ha mai visitato lo stato da presidente, anche se ha trascorso le vacanza nella tenuta di famiglia nel vicino Maine.

Quasi 12.000 persone vivono a Brattleboro, che si trova sul fiume Connecticut a sudest dello stato. A Marlboro vivono quasi 1000 persone.