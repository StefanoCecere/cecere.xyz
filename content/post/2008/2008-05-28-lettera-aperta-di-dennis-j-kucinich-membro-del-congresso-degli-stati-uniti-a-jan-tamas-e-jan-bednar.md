---
author: Stefano Cecere
categories:
- E io cecio..
date: "2008-05-28T09:19:13Z"
guid: http://stefanocecere.com/2008/05/28/lettera-aperta-di-dennis-j-kucinich-membro-del-congresso-degli-stati-uniti-a-jan-tamas-e-jan-bednar/
id: 987
related_posts:
- null
tags:
- azioni
- digiuno
- disarmo nucleare
- Europa
- guerra
- Movimento
- petizione
- scudo spaziale
- USA
title: Lettera aperta di Dennis J. Kucinich, membro del Congresso degli Stati Uniti,
  a Jan Tamas e Jan Bednar
url: /2008/05/28/lettera-aperta-di-dennis-j-kucinich-membro-del-congresso-degli-stati-uniti-a-jan-tamas-e-jan-bednar/
---

_per la serie: ci sono azioni valide e persone valide nel mondo&#8230; ( i neretti sono miei)_

<img src='http://stefanocecere.com/wp-content/uploads/sites/3/2008/05/image001.jpg' alt='image001.jpg' align="left" />Il mondo guarda la vostra possente dimostrazione di coraggio fisico e morale, simbolo di una nuova struttura di pace che sfida il pensiero di chi in nome della pace vuole installare in Europa nuove strutture di aggressione.

Come membro del Congresso degli Stati Uniti ho sollevato ripetute obiezioni alla tecnologia stile &#8220;Star Wars&#8221; nel mio stesso paese. Le testimonianze portate al Congresso hanno dimostrato che **questo programma è una frode**: dal punto di vista tecnico non è in grado nel prossimo futuro di funzionare come meccanismo difensivo ed inoltre molti in Europa lo considerano un’arma offensiva, visto che **i missili e la base radar possono consentire l’esecuzione di un attacco**.

Questo naturalmente mette a rischio le zone dove verrebbero installati i missili e il radar e ha spinto la gente di tutta l’Europa ad opporsi a una politica destinata a creare nuove piattaforme offensive all’interno della comunità europea. Capisco benissimo i sentimenti che motivano la vostra azione e quella dei vostri concittadini.

**Sto discutendo con i membri del Congresso** gli eventi in Repubblica Ceca riguardo all’installazione dei missili e della base radar e vi terrò informati sugli sviluppi.

Nel frattempo faccio voti perché restiate in buona salute. **Il vostro sciopero della fame ha già creato un grande impatto e accresciuto la consapevolezza dell’opinione pubblica**. Simili decisioni hanno un sapore di alto impegno morale e la vostra azione suscita il mio più profondo rispetto. Vi sollecito tuttavia a sospendere lo sciopero della fame, in modo da poter affrontare nel pieno delle vostre forze le sfide che voi e i vostri concittadini avete di fronte. Sebbene morire per una causa sia onorevole, abbiamo bisogno che restiate vivi per portare avanti questa. Vi siete già conquistati un grande rispetto per le vostre azioni, vi siete conquistati il diritto di mostrare la strada. Vi prego, continuate a farlo nel pieno delle vostre forze per sostenere l’azione in corso.

Con grande affetto

Dennis J. Kucinich, membro del Congresso degli Stati Uniti
  
26 maggio 2008

il sito della campagna in atti NO ALLO SCUDO SPAZIALE è: [www.nonviolence.cz](http://www.nonviolence.cz)