---
author: Stefano Cecere
categories:
- E io cecio..
date: "2008-10-24T09:12:53Z"
guid: http://stefanocecere.com/?p=1441
id: 1441
tags:
- acqua
- fame
- Politica
- privatizzazioni
title: Tu distraiti che ti devo privatizzare l&#039;acqua pubblica
url: /2008/10/24/tu-distraiti-che-ti-devo-privatizzare-lacqua-pubblica/
---

_Il governo Berlusconi senza dire niente a nessuno ha dato il via alla privatizzazione dell&#8217;acqua pubblica._

Mentre nel paese imperversano annose discussioni sul grembiulino a scuola, sul guinzaglio per il cane e sul flagello dei graffiti, il governo Berlusconi senza dire niente a nessuno ha dato il via alla privatizzazione dell&#8217;acqua pubblica. Il Parlamento ha votato l&#8217;articolo [**23bis del decreto legge 112**](http://www.camera.it/parlam/leggi/decreti/08112d.htm) [si tratta in realtà della [legge 133/08](http://www.parlamento.it/parlam/leggi/08133l.htm). N.d.r.] del ministro Tremonti che afferma che la gestione dei servizi idrici deve essere sottomessa alle regole dell&#8217;economia capitalistica.

Così il governo Berlusconi ha sancito che in Italia l&#8217;acqua non sarà più un bene pubblico, ma una merce e, dunque, sarà gestita da multinazionali internazionali (le stesse che già possiedono le acque minerali). Già a Latina la Veolia (multinazionale che gestisce l&#8217;acqua locale) ha deciso di aumentare le bollette del 300% Ai consumatori che protestano, Veolia manda le sue squadre di vigilantes armatati e carabinieri per staccare i contatori.

La privatizzazione dell&#8217;acqua che sta avvenendo a livello mondiale provocherà, nei prossimi anni, milioni di morti per sete nei paesi più poveri. L&#8217;acqua è sacra in ogni paese, cultura e fede del mondo: l&#8217;uomo è fatto per il 65% di acqua, ed è questo che il governo italiano sta mettendo in vendita.
  
L´acqua che sgorga dalla terra non è una merce, è un diritto fondamentale umano e nessuno può appropriarsene per trarne illecito profitto.
  
L´acqua è l&#8217;oro bianco per cui si combatteranno le prossime guerre.
  
Guerre che saranno dirette dalle multinazionali alle quali oggi il governo, preoccupato per i grembiulini, sta vendendo il 65% del nostro corpo.
  
Acqua in bocca.

Rosaria Ruffini (Docente di teatro allo IUAV di Venezia) 
  
Fonte: [www.liberacittadinanza.it](http://www.liberacittadinanza.it)
  
Link: http://www.liberacittadinanza.it/articoli/acqua-in-bocca-vi-abbiamo-venduto-l2019acqua