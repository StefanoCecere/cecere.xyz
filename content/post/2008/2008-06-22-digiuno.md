---
author: Stefano Cecere
categories:
- E io cecio..
date: "2008-06-22T13:54:04Z"
guid: http://stefanocecere.com/?p=1057
id: 1057
related_posts:
- null
tags:
- consigli
- digiuno
- Gandhi
- nonviolenza
- pratiche
- salute
title: Digiuno
url: /2008/06/22/digiuno/
---

La pratica del digiuno è descritta in tutti i testi di medicina, filosofia e mistica antica ed effettuata in tutte le scuole di benessere naturale. Il digiuno non solo purifica il corpo ma calma la mente e riequilibra e placa le emozioni. Durante il digiuno accadono diversi fatti degni di nota:

  1. ci si accorge che, passato il terzo giorno il corpo sta bene ed è vitale e pieno di energia (i primi 3 giorni sono i più pesanti perché il corpo si deve disintossicare, quindi si può avere una sensazione di nausea, vertigini, dolori alle ossa, sonno e giramenti di testa)
  2.  l&#8217;umore è positivo poiché scoprire di poter vivere e lavorare di buona lena senza cibo rappresenta un&#8217;iniezione di autostima e il raggiungimento di un traguardo di libertà dalla più forte forma di dipendenza (quella da cibo, appunto)
  3. emergono emozioni e dinamiche di relazione che normalmente vengono represse, poiché diminuisce il controllo esercitato sul proprio campo emotivo. Perciò si può utilizzare il periodo del digiuno non soltanto per purificare corpo e mente ma anche per prendere atto e magari risolvere situazioni emozionali vecchie e ormai pesanti di portarsi dietro.

Il digiuno è una pratica fisica, emozionale ma anche profondamente mistica, poiché per tutta la sua durata vi è una forte e diretta connessione con la fonte dell&#8217;energia cosmica, la più pura e nutriente, in quanto i corpi non vengono mai distolti da tale legame a causa delle interferenze provocate dall&#8217;attività digestiva.
  
Chi scrive pratica periodicamente il digiuno (1 giorno a settimana e 3 giorni consecutivi al mese, come suggerisce Paramhansa Yogananda, inoltre saltuariamente una settimana filata), unendolo a lavaggi del colon (un giorno sì e uno no), a una doccia secca quotidiana con guanto di crine per rimuovere le impurità che escono dalla pelle e alla rimozione mattutina della patina che si forma sulla lingua.

Il **Mahatma Gandhi**, il più famoso digiunatore della storia dell&#8217;umanità, spiegava: &#8220;&#8230; detto le seguenti regole per tutti coloro che desiderano digiunare per qualsiasi ragione:

  1. conserva la tua energia sia fisica che mentale fin dall&#8217;inizio
  2. non pensare al cibo mentre digiuni
  3.  bevi acqua fredda fin che vuoi, con o senza bicarbonato di sodio o sale, ma ogni volta in piccoli quantitativi
  4.  lavati ogni giorno con una spugna calda
  5. fa regolarmente un clistere durante il giorno: resterai sorpreso di scoprire quante impurità espelle il tuo corpo
  6. dormi all&#8217;aria aperta (se possibile)
  7. fa un bagno di sole ogni mattina. Un bagno di sole e d&#8217;aria purifica almeno quanto uno d&#8217;acqua
  8. per qualsiasi motivo digiuni, durante questo tempo prezioso pensa al tuo Creatore e al tuo rapporto con Lui e col resto della creazione. Farai scoperte che non avresti mai immaginato.

&#8230; Digiuna se sei stitico, se sei anemico, se hai un po&#8217; di febbre, se hai fatto indigestione, se hai mal di testa, se hai dolori reumatici, se sei irritato o arrabbiato, se sei depresso, se sei eccessivamente allegro.

Mangia solo quando hai fame e quando ti sei guadagnato il pane col tuo lavoro. Molte malattie possono essere curate con un giudizioso digiuno. 
  
Molti più malanni di quanti possiamo pensare sono causati dall&#8217;uso di medicine. Coloro che hanno praticato il digiuno hanno quasi sempre sperimentato un aumento di vitalità poiché il vero riposo del corpo e della mente è possibile soltanto durante un digiuno.&#8221;