---
categories: [blog]
date: 2005-09-02T13:45:06Z
guid: http://stefanocecere.com/?p=78
id: 78
tags:
- umanista
- Futuro
title: le formiche e l'utopia
slug: /2005/09/02/le-formiche-e-l-utopia/
---

<img src="http://www.inea.it/prog/iira/atti1/ants1.gif" width="150" height="150" align="left" />le formiche, se solo si mettessero d’accordo, coi loro piccoli passettini, sposterebbero un grattacielo..

l’immagine è potente, vero?

per qualcuno utopica.. ma 1) a me le utopie piacciono 2) stanno iniziando a succedere grandi cose.

riguardo all’utopia: ecco cose diceva un’amico:

_"Domanda: Questa terra è in una costante disumanizzazione. Umanizzare la terra non è un'utopia, qualcosa che può accadere in qualunque luogo tranne qui?
  
Risposta (Silo): E' vero; credo tuttavia che siano state le grandi utopie (la mia non è grande, è semplicemente un'utopia e basta) a determinare in buona misura il progresso umano. L'ambizione di volare, l'ambizione di raggiungere le stelle, l'ambizione di risolvere i problemi dell'essere umano erano utopie, perché nel momento in cui sono state formulate non esistevano le condizioni materiali per attuarle.
  
In quel momento erano utopie, però grazie a ciò la gente si è messa in moto.
  
Umanizzare la terra è un'utopia, ma credo che contribuisca a migliorare la vita." (silo, 1990 - messico)_

e cosa sta succedendo?
  
non parlo tanto delle catastrofi e delle sciagure quotidiane che per chi non se ne fosse accorto aumenteranno ogni giorno di più..
  
mi riferisco a quanta sempre più gente si sta accorgendo della situazione, e sta per mettersi in moto.

ieri Beppe (Grillo) è riuscito a coinvolgere centinaia di persone a comprare una pagina di Repubblica per “promuovere” le dimissioni di Fazio.. presto lo rifarà elencando i politici condannati in via definitiva…

ma a lato sono forse le migliaia di persone, che con grande umiltà e sorriso, portano avanti grandi progetti con piccoli passi.
  
noi del Movimento, ad esempio, non abbiamo un grande giornale nè canali di diffusione nazionali.. ma abbiamo dozzine e dozzine di giornali di quartiere, che arrivano alle nonne e ai casalinghi..
  
ok, io ne curo uno ( <http://www.ilfannullone.it> ) che ha un linguaggio molto giovane e spiritoso.. ma il motore alla base è lo stesso di tutti:
  
coinvolgere la gente che ci sta vicino nello svegliarci lo spirito che muove le montagne.

quello spirito che ci porterà a fare un salto evolutivo epocale.

e con questo, vado a mangiare, che dopo devo finire di lavorare.

un forte abbraccio a tutti