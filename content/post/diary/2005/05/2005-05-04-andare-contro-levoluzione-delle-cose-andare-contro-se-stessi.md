---
categories: [blog]
date: 2005-05-04T16:39:34Z
guid: http://stefanocecere.com/?p=52
id: 52
tags:
- spirito
- umanista
title: Andare contro l'evoluzione delle cose è andare contro se stessi
slug: /2005/05/04/andare-contro-levoluzione-delle-cose-andare-contro-se-stessi/
---

<img src="http://www.clum.net/md/upload/sub/principi01.jpg" align="left" />
  
Inizio qui delle trattazioni su alcuni principi.. detti dell'Azione Valida (poi forse mi darete ragione)

<span style="font-weight: bold">1) Principio di adattamento:<br /> "Andare contro l'evoluzione delle cose è andare contro se stessi"</span>

Questo principio spiega che, quando si sa in anticipo l'epilogo di un avvenimento, l'atteggiamento corretto da assumere di fronte ad esso, è quello di accettarlo nel modo pi&#xf9; profondo possibile, cercando di trarre vantaggio anche dai suoi aspetti sfavorevoli. L'esame dei vari momenti della nostra vita nei quali abbiamo agito in modo contrario a questo principio perch&#xe9; non lo conoscevamo, ci permette di comprendere meglio il suo significato. Ma è ancora pi&#xf9; importante riflettere sul momento che stiamo vivendo e studiare in che modo la non osservanza di questo principio produca sofferenza in noi e nelle persone che ci sono vicine.

E' bene però precisare che, secondo il principio, le cose alle quali non dobbiamo opporci sono quelle davvero inevitabili. Osserviamo, a proposito di questo, che se l'essere umano avesse creduto inevitabili le malattie, la scienza medica non sarebbe mai progredita. E' proprio grazie alla necessità e alla possibilità di risolvere i problemi che l'umanità avanza. Se una persona rimane sola nel deserto, è inevitabile che muoia? Non necessariamente. Se infatti questa persona fa tutti gli sforzi possibili per trovare una soluzione alla sua situazione, cercando un'oasi o utilizzando tutte le risorse di cui dispone per farsi vedere da lontano, forse potrà effettivamente trovare un rifugio o essere avvistata dai soccorritori. In sintesi questo principio, per essere applicato correttamente, deve essere riferito ad una situazione inevitabile.