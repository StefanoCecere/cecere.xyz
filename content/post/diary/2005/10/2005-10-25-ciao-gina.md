---
categories: [blog]
date: 2005-10-25T15:29:38Z
guid: http://stefanocecere.com/2005/10/25/ciao-gina/
id: 117
tags:
- amici
- morte
title: ciao, Gina
slug: /2005/10/25/ciao-gina/
---

<img src='/wp-content/gina_party_cena.jpg' alt='' align='left' />alle 18 di sabato scorso la Gina è trascesa.
  
Gina era in compagnia di un sacco di amici e ci ha lasciato con un sorriso ampio e sornione!
  
ieri pomeriggio centinaia di amici l'hanno accompagnata con la Cerimonia di Morte, che qui riporto, poi ieri sera li ho raggiunti (sono tornato da parigi alle 21:00) per una cena tutti insieme.. un bel "Gina Party"..
  
ciao Gina. un forte abbraccio

**Ufficiante:** "La vita è cessata in questo corpo. Facciamo lo sforzo di separare nella nostra mente l’immagine di questo corpo dall’immagine di colui che ora ricordiamo.

Questo corpo non ci ascolta, questo corpo non è colui che noi ricordiamo.

Chi non sente la presenza di un’altra vita separata dal corpo, consideri che, anche se la morte ha paralizzato il corpo, le azioni compiute in vita continuano ad operare e la loro influenza non si potrà mai fermare.

Questa catena di azioni innescata in vita non può essere fermata dalla morte. Com’è profonda la meditazione su questa verità, anche se non si comprendono completamente le trasformazioni di un’azione nell’altra.

E chi sente la presenza di un’altra vita separata, consideri anch’egli che la morte ha solo paralizzato il corpo; che la mente si è ancora una volta liberata trionfalmente e si fa strada verso la Luce.

Qualunque sia la nostra opinione, non piangiamo i corpi, meditiamo invece sulla radice delle nostre convinzioni e una calma e silenziosa allegria giungerà fino a noi.

Pace nel cuore, luce nella ragione!"

![](/wp-content/img_0116.jpg)![](/wp-content/img_0111.jpg)![](/wp-content/img_0112.jpg)