---
author: Stefano Cecere
categories:
- E io cecio..
- Tempi moderni
date: "2006-05-24T16:04:21Z"
guid: http://stefanocecere.com/2006/05/24/ahmadinejad-il-passato-che-ritorna/
id: 277
related_posts:
- null
tags:
- umanista
- vergogna!
title: 'AHMADINEJAD: IL PASSATO CHE RITORNA'
slug: /2006/05/24/ahmadinejad-il-passato-che-ritorna/
---

_(scusandomi del ritardo, pubblico ora questa lettera dell&#8217;amica umanista Daniela Tuscano)_
  
<img align="left" alt="ahmadinejad.jpeg" id="image276" title="ahmadinejad.jpeg" src="http://stefanocecere.com/wp-content/uploads/sites/3/2006/05/ahmadinejad.jpeg" />Il presidente dell&#8217;Iran, Mahmoud Ahmandinejad, ha le idee chiare. Noi non combattiamo l&#8217;Occidente perché cristiano &#8211; aveva scritto pochi giorni fa in una lettera a Bush &#8211; ma perché &#8220;poco&#8221; cristiano o, peggio, miscredente; perché ha rinnegato la legge di Dio e dei suoi profeti per cedere alle lusinghe del materialismo e dell&#8217;immoralità. E del sionismo, naturalmente. Si vocifera voglia scrivere anche al Papa.
  
Toni pressoché identici a quelli usati poco tempo fa da az-Zarqawi: anche secondo il famigerato terrorista, gli occidentali vanno combattuti perché, al posto di Gesù, si sono messi ad adorare &#8220;l&#8217;Olocausto e l&#8217;omosessualità&#8221;. Tutto quanto nel colpevole silenzio di certa sinistra, dove anzi alcuni dei suoi giornali pubblicano senza vergogna (e con la scusa di contestare, essi pure, l&#8217;odiato &#8220;sionismo&#8221;) vignette antisemite. E mentre, a Milano, tombe ebraiche vengono profanate.
  
Ora l&#8217;esimio presidente ne ha pensata un&#8217;altra: far indossare una fascia gialla ai cittadini di fede ebraica, rossa ai cristiani e blu agli zoroastriani. Ci aspettiamo lo stesso trattamento per gli stranieri, i disabili, gli oppositori politici, gli omosessuali. E le donne? Quelle no, sono già segregate per conto loro e per il semplice fatto di esistere.
  
Ripensandoci, però, questo copione ci sembra di averlo già letto. E sappiamo anche come è andata a finire. Se l&#8217;umanesimo è una dottrina universale, dovremmo ricordarci che gli anti-umanisti si annidano dappertutto: e noi non mancheremo di denunciarlo con tutti i mezzi legali a nostra disposizione.

Daniela Tuscano