---
aktt_notify_twitter:
- true
aktt_tweeted:
- 1
author: Stefano Cecere
categories:
- Futuro
date: "2011-11-07T13:54:40Z"
guid: http://stefanocecere.com/?p=2786
id: 2786
tags:
- Beppe Grillo
- ecologia
- mondo
- società
title: Ma che pianeta mi hai fatto?
slug: /2011/11/07/ma-che-pianeta-mi-hai-fatto/
---

_erano mesi che non davo un occhio al blog di Beppe Grillo.. l&#8217;ho fatto poco fa (con il caffé in mano) dato che giornali e telegiornali sono inguardabili e volevo vedere cosa diceva di questi tempi.. ho trovato il seguente [post](http://www.beppegrillo.it/2011/11/ma_che_pianeta_mi_hai_fatto/index.html) molto simpatico e in tono _

Ma che **pianeta** mi hai fatto? Petrolio e carbone sono proibiti. Nei centri urbani non possono più circolare auto private. L&#8217;emissione di Co2 è punita con l&#8217;assistenza gratuita agli anziani. I tabaccai sono scomparsi, non fuma più nessuno. Non si trovano neppure le macchinette mangiasoldi nei bar. La più grande impresa del Paese produce **biciclette**. La plastica appartiene al passato, chi la usa di nascosto è denunciato all&#8217;Autorità per il Bene Comune e condannato ai lavori socialmente utili. Le spiagge sono pubbliche, come i musei e i luoghi d&#8217;arte. I cacciatori fanno solo safari fotografici e ripongono nei nidi i piccoli caduti al suolo. Chi è sorpreso con un&#8217;arma è lasciato libero nei boschi e cacciato da personale specializzato con pallettoni a sale per un massimo di due ore. L&#8217;accesso alla**banda ultra larga** è un diritto civile e il telelavoro è diffuso ovunque. I medici e gli avvocati sono categorie protette, come i panda. Le malattie ambientali sono infatti diminuite e il numero degli avvocati è stato ridotto per legge a un decimo, come altrove nel mondo, e la macchina della Giustizia ha ripreso finalmente a funzionare. L&#8217;INPS ha chiuso dopo una rivolta popolare che ha ridotto in macerie la sua sede e ora ognuno versa i contributi su un fondo privato. Gli ipermercati sono stati rasi al suolo per decreto. I beni alimentari prodotti e consumati a chilometro zero sono defiscalizzati. Le imprese di costruzioni sono state riconvertite a **imprese di decostruzione**. Distruggono edifici e infrastrutture inutili o che danneggiano l&#8217;ambiente. La decostruzione è diventata in breve la seconda azienda del Paese dopo le biciclette e esporta il suo &#8220;_know how_&#8221; in tutto il mondo e in particolare in Cina. Nei fiumi si fa il bagno la domenica da quando è stata introdotta la rieducazione forzata per inquinamento ambientale da scontarsi con la raccolta differenziata a vita. Non si possono possedere beni mobili e immobili superiori ai cinque milioni di euro, anche se molti vorrebbero abbassare la soglia. Ogni euro guadagnato in più va a favore della collettività. Chi si sottrae è rieducato alla comprensione della vita in appositi **centri yoga**. La parola leader è diventata un insulto. Ognuno è responsabile di sé stesso e verso la società. Le decisioni pubbliche sono prese tutte a maggioranza, sia a livello locale che nazionale. I produttori di armi e di imballaggi hanno chiuso i battenti. La **Borsa**, dopo il quasi azzeramento dei titoli, è stata chiusa per sempre e sostituita da un parco a tema sull&#8217;esplorazione dell&#8217;Universo. Anche i produttori di **cartelle per bambini**, sostituite da e-book, sono falliti e i giornali si possono sfogliare nei musei tra lo stegosauro e l&#8217;archaeopteryx. In Val di Susa si fanno solo picnic. Gli inceneritori, spenti da tempo, sono diventati attrazioni per il **free climbing** e la Salerno Reggio Calabria è finalmente finita e percorsa solo da auto elettriche. _(fine della prima puntata)_

_scritto da [beppegrillo.it](http://www.beppegrillo.it/2011/11/ma_che_pianeta_mi_hai_fatto/index.html)_