---
author: Stefano Cecere
categories:
- Buone Nuove
- Mondo Senza Guerre
- Politica
date: 2011-07-14T11:42:59Z
guid: http://stefanocecere.com/?p=2517
id: 2517
tags:
- documenti
- NOTAV
- Politica
title: 'Incredibile: la Corte dei Conti dice NO TAV'
slug: /2011/07/14/incredibile-la-corte-dei-conti-dice-no-tav/
---

_postpremessa: mi piacciono sti Conti! questo documento mi arriva dalla lista MondoSenzaGuerre a cui era arrivato da una lista del Movimento 5 Stelle_

INDIGNARSI NON BASTA

Chiunque legga queste considerazioni ha la certezza di leggere i punti di un documento preparato da un gruppo No Tav.
  
Invece, incredibile ma vero, sono le considerazioni che emergono da una relazione presentata dalla **Corte dei Conti** con **data 11 dicembre 2008 **e intitolata**"Risultanze del controllo sulla gestione dei debiti accollati al bilancio dello Stato contratti da FF.SS., RFI, TAV e ISPA per infrastrutture ferroviarie e per la realizzazione del sistema "Alta velocità"**

Leggendo questa relazione è netta la sensazione che la Corte dei Conti non si capaciti di come un'opera del genere possa essere anche solo stata pensata e di come sia stata gestita.

- - - - - - - - - - - - - -
  
1) l'opera è caratterizzata da **CARENZE metodologiche del PROCESSO DECISIONALE **che hacondotto all'adozione della complessa operazione: **NESSUNO studio di fattibilità attendibile aveva quantificato la VANTAGGIOSITA' di tale operazione **rispetto al sistema creditizio tradizionale per realizzare gli investimenti.

2) emergono elementi di forte rischio dai rapporti negoziali attivi e soprattutto passivi ereditati dallo Stato: **complesse clausole finanziarie PENALIZZANO spesso la parte PUBBLICA**

3)** è IMPOSSIBILE acquisire**, dagli atti a corredo del bilancio e dai provvedimenti di spesa ad essi sottesi, **alcun riferimento utile a calcolare nel tempo la distribuzione dei costi e dei benefici tra le generazioni di utenti e contribuenti interessati**

4) l'opera **PREGIUDICA L'EQUITA' INTERGENERAZIONALE**, caricando in modo sproporzionato su generazioni future (si arriva in alcuni casi al 2060) ipotetici vantaggi goduti da quelle attuali. **Vengono scaricate sulle generazioni future oneri relativi ad investimenti, la cui eventuale utilità è beneficiata soltanto da chi li pone in essere, accrescendo il debito pubblico**, in contrasto con i canoni comunitari

5) i contratti attuativi si basavano su **stime di flussi e di ritorni economici dell'opera non solo ALEATORI, ma anche IRREALISTICI e sostanzialmente INESISTENTI**

6) **MANCA un'azione costante di VERIFICA SULL'OPERATO DEI MANAGER PUBBLICI**, dai quali si ereditano gli effetti delle decisioni, con il risultato che gravi errori da questi commessi non vengono valutati sotto il profilo di una ipotetica responsabilità sociale

7) **è completamente INATTENDIBILE fin DALL'ORIGINE la quantificazione dei FLUSSI DI ENTRATA presi a riferimento dall'ipotesi di finanza di progetto, così come sono nettamente SOTTOSTIMATI I COSTI dell'opera**

8) che **sono assolutamente RILEVANTI gli ONERI caricati sullo STATO, la GRAVOSITA' delle operazioni di PRESTITO e delle procedure ad esse collegate, la SCARSA TRASPARENZA amministrativa e contabile della gestione del debito**

9) che l'unico progetto finanziario disponibile è quello iniziale: esso si basava su **STIME MOLTO OTTIMISTICHE di FLUSSO PASSEGGERI e di UTILIZZAZIONE DELLA RETE, sia in termini di treni passeggeri che di treni merci.** La scissione tra questa previsione, l'andamento dei lavori e le stime della utilizzazione della rete ferroviaria da parte dei soggetti interessati, nonché la stessa individuazione generica di questi ultimi senza riscontri di carattere programmatico e contrattuale, hanno reso l'i**potesi dell'AUTOFINANZIAMENTO meramente VIRTUALE**, inducendo il graduale abbandono del progetto iniziale, **con contestuale ACCOLLO DEL DEBITO correlato al patrimonio separato a carico dell'ERARIO**

10) che è evidente la forzatura iniziale che, attraverso un progetto finanziario
  
troppo ottimistico, ipotizzava un autofinanziamento mediante project finance: in realtà **si trattava ab origine di linee ferroviarie finanziate con DEBITO PUBBLICO FUTURO, neppure acquisito alle migliori condizioni di mercato**

11) che un progetto delle dimensioni dell'Alta velocità non può ritenersi accettabile solo in relazione all'indubbia strategicità dei fini in esso contenuti, ma **deve essere accompagnato da una REALISTICA analisi dinamica della copertura economica. **Diversamente opinandosi, **non poteva che verificarsi un ONERE RILEVANTISSIMO per la FINANZA PUBBLICA, come avvenuto nel caso di specie.**

- - - - - -

Dopo questa lettura ci e vi chiediamo:

  1. come si fa ancora ad avere dei dubbi sulla necessità di questa opera?
  2. come fanno i politici di tutti i maggiori partiti a continuare a sostenerla e a dire che va assolutamente realizzata?
  3. come si fa a non sostenere con forza le istanze del popolo della Val di Susa?
  4. come si fa a continuare ad avere fiducia nei partiti?
  5. come si fa a continuare a credere ad uno stato che se ne sbatte completamente delle considerazioni di un suo organo preposto al controllo delle entrate e delle spese pubbliche? come si fa a continuare ad avere fiducia nei mezzi informativi tradizionali che invece che portare alla luce queste informazioni si concentrano sulle presunte violenze di alcuni manifestanti nascondendo così le giuste motivazioni delle proteste degli abitanti della Val di Susa?

Per leggere la relazione nella sua totalità: <a href="http://www.corteconti.it/export/sites/portalecdc/_documenti/controllo/sez_centrale_controllo_amm_stato/2008/delibera_25_2008_g_relazione.pdf" rel="nofollow" target="_blank">Scarica il PDF da cortedeiconti.it</a>