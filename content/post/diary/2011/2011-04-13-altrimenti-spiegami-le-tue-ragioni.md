---
author: Stefano Cecere
categories:
- Politica
date: 2011-04-13T10:42:23Z
guid: http://stefanocecere.com/?p=2451
id: 2451
tags:
- Politica
- referendum
title: altrimenti spiegami le tue ragioni!
slug: /2011/04/13/altrimenti-spiegami-le-tue-ragioni/
---

Tra trecento e quattrocento milioni di euro, quindi 5-7 euro per ogni italiano: è il costo del mancato accorpamento dei referendum - il legittimo impedi mento, la privatizzazione dell’acqua prevista dal decreto «Ronchi» (due que siti) e il ritorno all’energia nucleare - alla data delle elezioni amministrative. La decisione, chiaramente presa nella speranza di non far raggiungere il quorum ai referendum, è di per sé scandalosa, ma lo è ancor di più se rapportata alle polemiche di questi giorni sul costo che avrebbe avuto la festa una tantum del 17 marzo: polemiche che hanno avuto effetto, visto che per risparmiare ci hanno tolto un giorno di ferie.

Quindi, riassumendo: per la festa dell’Unità d’Italia il Paese non ha un soldo (lo hanno detto la Lega e la Confindustria) e la festa è gentilmente finanziata dai lavoratori, invece per evitare l’Election Day l’Italia è ricca, talmente tanto da poter buttare dalla finestra 300 milioni di euro.

In attesa di prese di posizione di Lega e Confindustria anche su questo argomento (?!?) **ci rimane una sola cosa da fare: andare a votare ai referendum e soprattutto invitare il maggior numero di persone a farlo, così da raggiungere il quorum** e dare il chiaro messaggio a questi imbroglioni che ci governano che non bastano questi mezzucci per tacitare il popolo italiano.

Intanto, se sei d’accordo con tutto questo e sei dunque indignato come me, fai girare questo messaggio.

**Se invece non sei d'accordo.. ti prego spiegami le tue ragioni! (e i tuoi interessi)**

Approfondimento: <a href="http://www.forumcivico.it/referendum-12-13-giugno-2011-325.html" target="_blank">http://www.forumcivico.it/referendum-12-13-giugno-2011-325.html</a>