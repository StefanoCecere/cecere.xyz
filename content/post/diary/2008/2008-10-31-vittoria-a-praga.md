---
author: Stefano Cecere
categories: [blog]
date: 2008-10-31T12:15:34Z
guid: http://stefanocecere.com/?p=1474
id: 1474
tags:
- Repubblica Ceca
- scudo spaziale
title: Vittoria a Praga!
slug: /2008/10/31/vittoria-a-praga/
---

Cari amici,

ecco le ultime notizie sulla nostra lotta contro il sistema di difesa anti-missile degli Stati Uniti.

Questa settimana era molto importante: entrambe le camere del Parlamento dovevano votare su questo tema e nessuna delle due l'ha fatto!

Le sedute di ieri e di oggi della Camera dei deputati sono state un successo per noi: il governo non è riuscito a far passare la votazione sulla ratifica del trattato (a causa del poco tempo e del grande numero di interventi dei deputati di opposizione). Sembra che non voteranno neanche domani, ultimo giorno di questa sessione, che così finirà senza aver votato su questo tema.

Anche il Senato ha deciso di non votare oggi. **Pensiamo che la lettera inviata a tutti i senatori abbia avuto una forte influenza sulla loro decisione finale**.

Entrambe le camere potranno votare su questo tema nelle prossime sessioni, ma al Senato a quel punto la situazione sarà molto diversa, perché un terzo dei senatori sarà sostituito dai nuovi eletti, la maggior parte dei quali è contraria alla base radar. I deputati resteranno gli stessi, ma con l'attuale scompiglio all'interno del governo le cose cambieranno di sicuro e noi avremo maggiori possibilità di quelle attuali.

Durante la sessione di mercoledì il primo ministro ha annunciate di voler prolungare di altri 60 giorni il dibattito su questo tema alla Camera, così potrebbero volerci 120 giorni prima del voto finale di ratifica. La Camera si riunirà di nuovo l'11 novembre, quindi abbiamo tempo fino ad allora per continuare la pressione. Finora tutto bene!

Grazie per il vostro appoggio. Abbiamo vinto una battaglia importante, ma la guerra non è ancora finite, quindi continuiamo a mantenere una forte pressione.

Caldi saluti da Praga

Jan