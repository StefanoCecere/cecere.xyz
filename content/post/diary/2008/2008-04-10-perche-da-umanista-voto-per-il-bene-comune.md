---
author: Stefano Cecere
categories:
- E io cecio..
- Tempi moderni
date: "2008-04-10T15:21:43Z"
guid: http://stefanocecere.com/2008/04/10/perche-da-umanista-voto-per-il-bene-comune/
id: 843
related_posts:
- null
tags:
- elezioni
- partito umanista
- Politica
title: Perché da umanista voto &quot;Per il bene comune&quot;?
slug: /2008/04/10/perche-da-umanista-voto-per-il-bene-comune/
---

Se non vai a votare non succede niente.
  
Se voti scheda bianca o scheda nulla non succede niente.
  
Se voti contro qualcuno, o a favore di qualcuno che non ti rappresenta, invece ti succede dentro qualcosa che ti fa un po’ schifo.
  
Allora, **se vuoi votare A FAVORE di qualcuno**, ti consiglio:

**Lista civica nazionale “PER IL BENE COMUNE”**
  
[www.perilbenecomune.net](http://www.perilbenecomune.net)

Come attivisti del Movimento Umanista abbiamo un nostro partito, il Partito Umanista, che però non è presente a queste elezioni.
  
Per questo, attraverso un esperimento con altre realtà politiche, sociali, associative etc.., la nostra sezione di Torino ha contribuito a dar vita alla lista civica “PER IL BENE COMUNE”.
  
Il programma elettorale è stato scritto in collaborazione coi nostri, e contiene moltissimi punti “umanisti” e collegati a tematiche nelle quali siamo stati sempre attivi in questi anni:

Ecco i punti essenziali:

  * pace e disarmo, con appello alla metodologia della nonviolenza attiva.
  * uguali diritti e opportunità per tutti
  * istruzione e sanità di buon livello e gratuita ed accessibile a tutti
  * difesa dell’ambiente, rilancio delle energie rinnovabili
  * abolizione delle Leggi Biagi e Treu, abbattimento della precarietà e sicurezza sul lavoro
  * risoluzione dei conflitti d’interessi tra incarici politici, mediatici e proprietà economiche
  * democrazia reale, diretta e partecipata, responsabilità politica e decentramento del potere
  * risoluzione dell’emergenza abitativa
  * abolizione della Legge Bossi-Fini e chiusura dei CPT
  * no alle grandi opere inutili e dannose come il Tav in Val di Susa, il Ponte sullo Stretto, i rigassificatori e i ermovalorizzatori
  * no alle basi americane (Dal Molin innanzitutto).
  * riaffermazione della laicità dello Stato.

Non importa dove abiti o dove voti, perché la ripartizione dei seggi si fa sui voti ottenuti su scala nazionale. Se la lista superasse il 4% c’è il “rischio” che Ivo Ghignoli, segretario del Partito Umanista di Torino, venga eletto!
  
Devi solo fare una croce sul simbolo variopinto su cui v’è scritto in blu: PER IL BENE COMUNE

Buon voto e grazie a tutti

![benecomune.jpg](http://stefanocecere.com/wp-content/uploads/sites/3/2008/04/benecomune.jpg)