---
author: Stefano Cecere
categories:
- E io cecio..
date: "2008-04-14T08:39:34Z"
guid: http://stefanocecere.com/2008/04/14/lezione-jedi-il-cane-il-leone-e-la-scimmia/
id: 856
related_posts:
- null
tags:
- Jedi
- lezione
- ricreazione
- spirito
title: 'Lezione Jedi: Il cane, il leone e la scimmia'
slug: /2008/04/14/lezione-jedi-il-cane-il-leone-e-la-scimmia/
---

<img src='http://stefanocecere.com/wp-content/uploads/sites/3/2008/04/cane.jpg' alt='cane.jpg' align="left" />Un signore va a caccia grossa in Africa e porta con se il suo cucciolo.
  
Un giorno, durante una battuta, il cagnolino annoiato si mette a rincorrere una farfalla e, senza accorgersi, si allontana dal gruppo dei cacciatori e
  
si ritrova solo in mezzo alla savana.
  
Ad un tratto scorge un grosso leone che corre veloce verso di lui.
  
Impaurito si guarda intorno e vede poco lontano la carcassa di un grosso animale.
  
La raggiunge e comincia a leccare un osso.
  
Quando il leone sta per attaccarlo il cagnolino dice a voce alta: &#8220;Mmm, che buon leone mi sono mangiato. Me ne farei un altro subito.&#8221;
  
Il leone si ferma e sentendo quelle parole pensa: &#8220;Che razza di animale sarà? E se poi faccio la stessa fine di quello lì?, meglio sparire! &#8221;
  
Una scimmia che stava appollaiata su un ramo e aveva assistito a tutta la scena scende dall&#8217;albero e dice al leone: &#8220;Ma va là, stupido, e&#8217; tutta una finta. Quella carcassa era già lì da un pezzo. Quello è semplicemente un cane e ti ha fregato.&#8221;
  
Il leone dice alla scimmia: &#8220;Ah si? Allora vieni con me che andiamo a trovare quel cane e poi vediamo chi mangia chi!&#8221;.
  
E si mette a correre verso il cucciolo con la scimmia sulla groppa.
  
Il cagnolino che aveva sentito tutto si rende conto della vigliaccata della scimmia e atterrito si chiede: &#8220;E adesso cosa faccio?&#8221;
  
Ci pensa su un attimo poi, invece di scappare, si siede dando le spalle al leone e dice a voce alta: &#8220;Quella maledetta scimmia!, Mezz&#8217;ora fa le ho detto di portarmi un altro bel leone grasso e ancora non si fa vedere.&#8221;
  
A quelle parole il leone incavolatissimo mangia la Scimmia in un boccone e il cagnolino fugge mettendosi in salvo.

**MORALE:
  
NEI MOMENTI DI CRISI IL SAPER MANTENERE LA CALMA E USARE IL CERVELLO LUCIDAMENTE E&#8217; PIU&#8217; IMPORTANTE DELLA FORZA O DELL&#8217;APPARIRE.**

Cerca di essere calmo e furbo come il cane, evita di essere stupido come il leone ma non essere mai tanto figlio di puttana come la scimmia.

ps: per chi desidera imparare l&#8217;autocontrollo e diventare un cavaliere Jedi, questa sera è lunedì!
  
ciao