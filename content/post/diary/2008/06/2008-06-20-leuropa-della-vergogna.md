---
categories:
- Tempi moderni
date: 2008-06-20T07:29:15Z
guid: http://stefanocecere.com/2008/06/20/leuropa-della-vergogna/
id: 1048
tags:
- dichiarazione
- discriminazione
- Europa
- Giorgio Schultze
- immigrazione
- umanista
- vergogna!
- violenza
title: L&#039;Europa della vergogna
slug: /2008/06/20/leuropa-della-vergogna/
---

_(perché la situazione è molto più critica di quanto possa già sembrare… ecco la dichiarazione del portavoce del Nuovo Umanesimo su un'altra puttanata in corso… i neretti sono miei)_

"Il voto con cui il Parlamento Europeo ha approvato **la direttiva sui rimpatri è una vergogna**, una violazione della Dichiarazione Universale dei Diritti Umani e un **tradimento dei migliori momenti della storia europea**, basati sugli ideali di democrazia e di tutela dei diritti di ogni persona.

Rinchiudere per un massimo di un anno e mezzo persone che non hanno commesso alcun reato ma che, semplicemente, non hanno il permesso di soggiorno, significa **imprigionarle non per quello che hanno fatto, ma per quello che sono**: questa è un’atrocità giuridica e morale che ci fa tornare ai tempi bui del nazismo, quando ebrei, oppositori, omosessuali e zingari finivano nei lager semplicemente per quello che erano. E consentire il rimpatrio forzato verso paesi diversi da quello di origine significa condannare migliaia di persone a sparire nei lager del deserto libico.

L’Europa risponde con queste misure vergognose a chi fugge dalla miseria, dalla fame e dalle guerre; è gravissimo che molti europarlamentari cosiddetti di sinistra si siano astenuti, dimostrando una viltà e un’ipocrisia che li rende indegni di rappresentare le speranze di chi li ha eletti. A questo punto nulla li distingue più dai peggiori razzisti.

**Invito tutti coloro che si sentono offesi, preoccupati e indignati da questa offensiva razzista ad unirsi per rispondere insieme a questo trionfo della brutalità e della discriminazione, per cambiare la tragica direzione autoritaria e violenta imboccata dai governi d'Europa, dimentichi del passato.**"

_Giorgio Schultze, Portavoce europeo del Nuovo Umanesimo_