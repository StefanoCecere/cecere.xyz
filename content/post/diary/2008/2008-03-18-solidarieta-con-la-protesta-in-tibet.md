---
author: Stefano Cecere
categories:
- Tempi moderni
date: "2008-03-18T12:13:43Z"
guid: http://stefanocecere.com/2008/03/18/solidarieta-con-la-protesta-in-tibet/
id: 751
related_posts:
- null
tags:
- comunicato
- Tibet
- umanista
- vergogna!
- violenza
title: Solidarietà con la protesta in Tibet
slug: /2008/03/18/solidarieta-con-la-protesta-in-tibet/
---

Dopo le proteste dei monaci e della popolazione birmana represse nel sangue pochi mesi fa, assistiamo di nuovo alla mobilitazione di un popolo, quello tibetano, oppresso da cinquant’anni di vessazioni e discriminazioni da parte della Cina. E purtroppo la risposta è ancora brutale: carri armati per le strade, caccia all’uomo, morti e feriti, oscuramento dell’informazione.

**Chiediamo al governo cinese le seguenti misure:**

  * Fine immediata della repressione delle proteste pacifiche
  * Ritiro dell’ultimatum ai manifestanti
  * Ripresa immediata dei negoziati con i rappresentanti del Dalai Lama,
  
    per arrivare al più presto ad una soluzione accettabile da entrambe le
  
    parti.

**A livello internazionale chiediamo:**

  * l&#8217;invio di osservatori che documentino, denuncino e fermino le continue violazioni dei diritti umani in atto in Tibet
  * la pressione sul governo cinese affinché fermi la repressione e intavoli i negoziati.
  * la minaccia di arrivare al boicottaggio delle Olimpiadi, se la Cina non adotterà le misure richieste.

Movimento Umanista