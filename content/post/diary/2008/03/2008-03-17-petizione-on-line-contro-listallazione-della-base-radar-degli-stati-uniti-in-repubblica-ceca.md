---
categories: [blog]
date: 2008-03-17T12:13:44Z
guid: http://stefanocecere.com/2008/03/17/petizione-on-line-contro-l%e2%80%99istallazione-della-base-radar-degli-stati-uniti-in-repubblica-ceca/
id: 752
tags:
- disarmo nucleare
- guerra
- petizione
- scudo spaziale
- USA
title: PETIZIONE ON LINE CONTRO L’ISTALLAZIONE DELLA BASE RADAR DEGLI STATI UNITI
  IN REPUBBLICA CECA
slug: /2008/03/17/petizione-on-line-contro-listallazione-della-base-radar-degli-stati-uniti-in-repubblica-ceca/
---

C'è pochissimo tempo per firmare questa petizione essenziale per fermare l'installazione del Radar Militare che verrà installato in Repubblica Ceca e che sarà un passo in più per armare l'Europa e complicare le relazioni diplomatiche nel nostro continente. Oltre allo scempio ambientale che dovranno subire le popolazioni residenti nei paraggi di questo insediamento.
  
Il Parlamento ceco voterà in aprile e l'obiettivo, come sempre è super-ambizioso: 500.000 di firme.
  
Vale la pena provarci! Firmiamo e diffondiamo il più possibile.

ci vuole un minuto: [www.nonviolence.cz](http://www.nonviolence.cz)

se pensi che non la cosa non ti interessa… per piacere guarda questo video:

- - - - - - - -

Caro amico,

in aprile il Parlamento della Repubblica Ceca dovrà esprimersi sulla costruzione di una base militare degli Stati Uniti ed è probabile che voterà a favore della sua installazione, nonostante il 70% della popolazione sia contrario.
  
Vista l’urgenza della situazione, abbiamo lanciato una petizione on-line per fare pressione sul Parlamento e chiedere che la questione sia risolta con un referendum.

Il progetto degli Stati Uniti NMD – sistema missilistico nazionale, è un progetto molto complesso che prevede la produzione di nuove armi e l’installazione di basi militari americane in diversi punti del pianeta. In particolare in Europa il primo passo è l’installazione di un radar in Repubblica Ceca e di una base con missili intercettori in Polonia.
  
Questo piano ha diviso l’Europa, che al momento attuale non è in grado di dare una risposta unitaria, coerente e nonviolenta alla politica aggressiva degli Stati Uniti. Le reazioni della Russia e della Cina hanno creato un’atmosfera da “guerra fredda”. Aumentano le tensioni internazionali, è ripresa una folle corsa agli armamenti (convenzionali e nucleari) e soprattutto si pongono le basi per la militarizzazione ed il controllo dello spazio.

La maggioranza dei cechi non vuole basi militari straniere sul proprio territorio. La maggioranza dei cechi vuole decidere su questi problemi tramite un referendum, strumento fondamentale di qualsiasi democrazia.

Ti chiediamo di appoggiare la nostra protesta nonviolenta. Questo piano non riguarda solo noi cechi ma tutta l’Europa e tutto il mondo.
  
Firma la nostra petizione online e diffondila tra i tuoi amici.
  
Inviaci i tuoi messaggi di sostegno.

Aiutaci a raccogliere un milione di firme!

Jan Tamáš
  
Movimento nonviolento contro le basi in Repubblica Ceca

Dana feminová
  
Europa per la pace

[www.nonviolence.cz](http://www.nonviolence.cz)