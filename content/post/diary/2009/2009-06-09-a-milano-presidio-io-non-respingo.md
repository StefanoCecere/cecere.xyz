---
author: Stefano Cecere
categories:
- Eventi
date: "2009-06-09T23:47:06Z"
guid: http://stefanocecere.com/?p=1864
id: 1864
tags:
- discriminazione
- Milano
title: A Milano presidio &quot;Io non respingo&quot;
slug: /2009/06/09/a-milano-presidio-io-non-respingo/
---

<span style="font-family: Tahoma">Dal 10 al 12 giugno prossimi sarà in visita ufficiale in Italia il presidente libico Muhamad Gheddafi. La visita giunge a coronamento di un periodo segnato da un ricorso sistematico da parte del governo italiano alla cosiddetta politica dei respingimenti ovvero al dirottamento verso le coste della Libia delle navi che trasportano migranti e richiedenti asilo.</span>

<span style="font-family: Tahoma">Questa politica è legata agli accordi in materia di immigrazione siglati dal nostro paese con il governo di Tripoli che &#8211; dietro adeguate contropartite economiche &#8211; prevedono la cooperazione tra i due paesi nel contrasto al fenomeno migratorio. Accordi siglati nonostante sulla Libia pesino come macigni denunce di violazione sistematica dei diritti umani da parte dell’ONU e di riconosciuti organismi non governativi internazionali come Amnesty International e Human Rights Watch. Secondo l’osservatorio indipendente Fortress Europe attualmente esistono in Libia ben 21 centri di detenzione per migranti e richiedenti asilo in cui si fa ricorso costante a trattamenti disumani e tortura. Con la politica dei respingimenti l’Italia ha scelto deliberatamente di inviare decine di migliaia di persone verso la Libia dove- grazie alle clausole dell’accordo che prevedono la non ingerenza reciproca negli affari interni- potranno essere incarcerati e sottoposti ad ogni forma di trattamento degradante e disumano.<br /> Di fronte a tutto questo denunciamo con forza la complicità e le responsabilità del governo italiano nelle stesse violazioni dei diritti umani che avvengono sul territorio libico e chiediamo di porre immediatamente fine alla politica dei respingimenti e di rivedere gli accordi di cooperazione con la Libia, mettendo come precondizione imprescindibile per ogni trattato bilaterale il rispetto completo dei diritti umani.<br /> Per queste ragioni aderiamo alla grande campagna nazionale “Io non respingo” lanciata dall’osservatorio Fortress Europe e invitiamo tutti i cittadini a partecipare ad un</span>

**PRESIDIO**

sotto la sede del **Consolato libico** in **piazza Diaz** angolo via Baracchini a **Milano**

**Mercoledì 10 giugno 2009 ore 18**

**NOI NON RESPINGIAMO!**

per adesioni: <io.non.respingo@gmail.com>

**prime adesioni:**

  * Milano Città Aperta
  * Centro delle Culture Milano
  * Associazione Ci Siamo Anche Noi (Pavia)
  * Dimensioni Diverse
  * Centro Culturale Multietnico La Tenda
  * Le radici e le ali ONLUS
  * Partito Umanista &#8211; Milano
  * Coordinamento nord sud del mondo &#8211; Milano
  * Rifondazione Comunista &#8211; Federazione di Milano
  * Aria Civile &#8211; Milano
  * Todo Cambia
  * Psicologi per i Popoli nel Mondo
  * Servizio civile internazionale &#8211; Gruppo Lombardia
  * Sinistra Critica – Milano
  * Collettivo Vagabondi di Pace
  * Arci Milano