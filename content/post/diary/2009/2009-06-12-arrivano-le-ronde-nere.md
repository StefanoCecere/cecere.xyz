---
author: Stefano Cecere
categories:
- E io cecio..
date: "2009-06-12T15:46:14Z"
guid: http://stefanocecere.com/2009/06/12/arrivano-le-ronde-nere/
id: 1880
tags:
- fascismo
title: Arrivano le ronde nere.
slug: /2009/06/12/arrivano-le-ronde-nere/
---

<div class="sottotitolo_singolo">
  Verranno presentate il 13 giugno a Milano. Si chiamano &#8216;Guardia Nazionale Italiana&#8217;. Intervista al loro fondatore, Gaetano Saya
</div>

<div class="articolo">
  <p>
    <img src="http://it.peacereporter.net/upload/1/11/113/1132/11322.jpg" alt="La divisa della Gni" width="250" height="182" />Quest&#8217;estate, salvo imprevisti, i volontari della<a href="http://www.guardianazionaleitaliana.org/" target="_blank">Guardia Nazionale Italiana</a> (Gni) dovrebbero iniziare a pattugliare le strade delle città italiane in applicazione del <a href="http://www.senato.it/service/PDF/PDFServer/BGT/00418179.pdf" target="_blank">disegno di legge sulla sicurezza</a> del governo Berlusconi (approvato dalla Camera lo scorso 14 maggio, ora all&#8217;esame del Senato) che all&#8217;articolo 3 (<a href="http://it.peacereporter.net/articolo/16179/Le+%27ronde%27+nel+disegno+di+legge+sulla+sicurezza" target="_blank">commi 40-44</a>) prevede il concorso di &#8220;associazioni di cittadini non armati&#8221; al presidio del territorio (le cosiddette ronde).<br /> Sono ex appartenenti alle forze armate e alle forze dell&#8217;ordine e normali cittadini &#8220;patrioti e nazionalisti&#8221; pronti a &#8220;servire la nostra terra e il popolo italiano&#8221; svolgendo attività di vigilanza &#8220;per potenziare la sicurezza nei centri urbani&#8221; ma anche di &#8220;protezione civile&#8221; e di &#8220;promozione e divulgazione della storia, delle lingue e delle tradizioni Italiane con particolare riferimento all&#8217;Impero Romano&#8221;.<br /> Hanno un Comandante Generale, il colonnello dei carabinieri in congedo Augusto Calzetta, di Massa Carrara, e un Presidente Nazionale, il giovane ex alpino Maurizio Correnti, di Torino (città in cui si trova anche la loro sede nazionale: le sedi operative sono, per ora, a Sarzana, Reggio Calabria e Siracusa).<br /> Indossano una divisa: camicia grigia (inizialmente era prevista kaki) con cinturone e spallaccio neri, cravatta nera, pantaloni grigi con banda nera laterale nera, basco o kepì grigio con il simbolo della Gni: l&#8217;aquila imperiale romana.<br /> Il loro equipaggiamento completo prevede elmetto, anfibi neri, guanti di pelle e una grossa torcia elettrica di metallo nero.<br /> Al braccio portano una fascia nera con la &#8220;ruota solare&#8221;, simbolo del <a href="http://www.partitonazionalistaitaliano.org/" target="_blank">Partito Nazionalista Italiano</a> (Pni): la nascente formazione politica che sta dietro alla Gni.<br /> <img src="http://it.peacereporter.net/upload/1/11/113/1132/11329.jpg" alt="Il sito del Pni" width="250" height="161" />Anche i membri del Pni avranno un&#8217;uniforme: la stessa della Guardia Nazionale Italiana. Il programma politico del Pni, di stampo statalista e collettivista, prevede tra l&#8217;altro la pena di morte per &#8220;gli usurai, i profittatori e i politicanti&#8221;, la lotta &#8220;contro il parlamentarismo corruttore&#8221; e la creazione di &#8220;un forte potere centrale dello Stato&#8221; e di &#8220;camere sindacali e professionali&#8221;, il diritto di cittadinanza e l&#8217;accesso alle cariche pubbliche &#8220;solo per chi sia di sangue italiano&#8221;, lo stop a &#8220;ogni nuova immigrazione di non-italiani&#8221; e l&#8217;immediata espulsione forzata di &#8220;tutti i non-italiani che sono immigrati in Italia dopo il 31 dicembre 1977&#8221;, il divieto di pubblicazione di &#8220;giornali che contrastano con l&#8217;interesse della comunità&#8221; e l&#8217;abolizione di tutte le organizzazioni e istituzioni &#8220;che esercitano un influsso disgregatore sulla nostra vita nazionale&#8221;.<br /> <img src="http://it.peacereporter.net/upload/1/11/113/1131/11319.jpg" alt="La divisa grigia del Pni e della Gni" width="250" height="169" />I paramilitari del colonnello Calzetta e le camicie grigie del Pni debutteranno ufficialmente il 13 giugno a Milano, al numero 5 di via Chiaravalle, angolo via Larga, in occasione del congresso nazionale del<a href="http://www.destranazionale.org/" target="_blank">Movimento Sociale Italiano &#8211; Destra Nazionale</a> di Gaetano Saya, che nella sua pagina internet personale si dichiara &#8220;l&#8217;ispiratore politico&#8221; della Guardia Nazionale Italiana&#8221;.<br /> Estimatore di Berlusconi e acerrimo nemico di Fini, Saya, che dopo il recente scioglimento di Alleanza Nazionale è rimasto l&#8217;unico depositario del simbolo dell&#8217;Msi di Almirante, è il sedicente ex agente segreto della Nato e del Sismi, ex ‘gladiatore&#8217;ed ex massone che già nel 2003 provò a creare un gruppo paramilitare di ‘camice grigie&#8217; (i Reparti di Protezione Nazionale) e che nel 2005 venne arrestato per l&#8217;oscura vicenda dei ‘servizi paralleli&#8217; (il Dssa, <a href="http://it.peacereporter.net/articolo/16084/Dssa%2C+non+solo+pataccari" target="_blank">Dipartimento Studi Strategici Antiterrorismo</a>, diretto da Gaetano Saya e Riccardo Sindoca): una &#8220;banda di pataccari&#8221; secondo l&#8217;allora ministro degli Interni Pisanu, che però risultò avere rapporti con i vertici degli apparati di sicurezza dello Stato, in particolare con i servizi segreti militari.<br /> PeaceReporter ha intervistato Gaetano Saya per capire qualcosa di più sulla Guardia Nazionale Italiana e sul Partito Nazionalista Italiano. Ecco cosa ci ha detto.
  </p>
  
  <p>
    <strong><img src="http://it.peacereporter.net/upload/1/11/113/1132/11327.jpg" alt="Gaetano Saya" width="188" height="250" />Saya, una breve digressione prima di cominciare: com&#8217;è finita la storia del Dssa?</strong>
  </p>
  
  <p>
    L&#8217;inchiesta contro di me fu avviata per gettare fumo negli occhi, per sviare l&#8217;attenzione dai veri servizi deviati, quelli che facevano e fanno tuttora capo a Marco Mancini, l&#8217;allora dirigente del controspionaggio del Sismi. Proprio nei giorni del mio arresto, nel luglio 2005, Mancini e soci stavano rischiando grosso per la vicenda del rapimento di Abu Omar: erano i giorni in cui il capocentro della Cia a Milano, Robert Seldon Lady, lasciava precipitosamente il territorio nazionale per sfuggire alla giustizia italiana.<br /> Io e la Dssa siamo stati usati come capro espiatorio, sono stato vittima di una trappola, una cospirazione orchestrata dagli agenti deviati di Mancini, come il giornalista Renato Farina, l&#8217;agente ‘Betulla&#8217;, che su Libero scrisse che io e la Dssa eravamo coinvolti nel rapimento di Omar.<br /> Dopo che, nel 2006, Mancini, Pollari, Pio Pompa, Tavaroli e Cirpiani sono finiti nei guai per il caso Abu Omar e per lo scandalo Telecom-Sismi, la persecuzione contro di me non serviva più e quindi è finita nel nulla. Salvo scoprire, proprio pochi giorni fa, che la Procura di Genova ha chiesto la riapertura del caso. Stavolta questi magistrati e poliziotti eversori, legati ai servizi deviati di cui sopra e appoggiati dalla sinistra, ma anche da Gianfranco Fini, vogliono colpire me per colpire il governo Berlusconi. Ci ha già provato, senza riuscirci, la Procura di Torino, cercando di criminalizzare la Guardia Nazionale Italiana per far naufragare il decreto sicurezza del governo: pochi giorni prima della sua approvazione alla Camera, la Digos di Cuneo è andata a casa mio figlio Dario accusandolo di far parte della Gni e di detenere illegalmente armi. Speravano di scatenare un putiferio. Ma le armi erano tutte regolarmente detenute, inoltre mio figlio non ha nulla a che fare con la Guardia Nazionale Italiana. Adesso, dopo questo buco nell&#8217;acqua della Procura di Torino, torna alla carica quella di Genova con la Dssa&#8230;
  </p>
  
  <p>
    <strong><img src="http://it.peacereporter.net/upload/1/11/113/1132/11321.jpg" alt="La fascia con la 'ruota solare'" width="188" height="250" />Saya, veniamo alla Guardia Nazionale Italiana. Sembra tanto un gruppo paramilitare fascista: le divise, i riferimenti al patriottismo, l&#8217;aquila imperiale romana&#8230;</strong>
  </p>
  
  <p>
    Queste sono tutte stupidaggini! La Guardia Nazionale Italiana non c&#8217;entra niente con il fascismo. Io stesso non sono fascista. Sono di destra, sono un conservatore, un nazionalista: chiamatemi come volete, ma non sono fascista. Se fossi vissuto nel 1943 e avessi visto i fascisti che rastrellavano e fucilavano dei cittadini italiani mi sarei ribellato. Ho appena visto al cinema il film ‘Vincere&#8217;, che dà una visione molto negativa di Mussolini e del fascismo, e le posso dire che mi è piaciuto molto. Io mi considero un cittadino fedele, un difensore della Costituzione del 1948, sulla quale ogni membro della Guardia Nazionale Italiana dovrà giurare. Io ho sempre avuto ottimi rapporti con il governo d&#8217;Israele e i suoi servizi segreti: pensa che se fossi fascista gli israeliani lavorerebbero con me? Sulle divise, sa che le dico? Se devono suscitare tutto ‘sto clamore, vorrà dire che magari le cambieremo<em> (dopo quest&#8217;intervista, la camicia kaki ha lasciato il posto alla camicia grigia, n.d.r.)</em>. L&#8217;aquila imperiale romana? Bisogna essere ignoranti per non sapere che è un simbolo storico della nostra patria, visibile su tanti monumenti di Roma, e che non c&#8217;entra nulla con il fascismo.<br /> La Guardia Nazionale Italiana è un&#8217;associazione apolitica nella quale può entrare chiunque si riconosca in questa iniziativa: si figuri che hanno aderito perfino dei comunisti, persone di Massa Carrara.
  </p>
  
  <p>
    <strong>Stento a crederlo. La nostra Costituzione repubblicana si fonda sull&#8217;antifascismo, ma sul gruppo Facebook della Guardia Nazionale Italiana, il Presidente Nazionale, Maurizio Correnti, scrive ai sostenitori: <em>&#8220;Si prega di astenersi con lo scrivere ‘camerati&#8217; ecc ecc, comunque frasi e slogan tipici di altri tempi. Con questo &#8211; precisa Correnti &#8211; non vogliamo assolutamente dichiararci antifascisti, sia ben chiaro&#8221;</em>. C&#8217;è qualcosa che non torna&#8230;</strong>
  </p>
  
  <p>
    Questo lo ha scritto lui, ognuno è libero di scrivere ciò che pensa. Nella Guardia Nazionale Italiana ci sono fascisti e non fascisti.
  </p>
  
  <p>
    <strong><img src="http://it.peacereporter.net/upload/1/11/113/1132/11325.jpg" alt="Neonazisti Usa" width="250" height="200" /></strong><strong>Questo, però, lo ha scritto lei, sulla sua pagina Internet personale, lo scorso febbraio, alla vigilia della creazione della Guardia Nazionale Italiana. Cito testualmente: <em>&#8220;Migliaia di prostitute straniere schedate e non espulse. Migliaia di zingari che commettono furti nella totale impunità. Milioni di clandestini che si aggirano impunemente nelle città. Migliaia di stranieri che spacciano, rubano, stuprano, uccidono. Un aumento dell&#8217;80 percento di scioperi e di occupazione di uffici pubblici e privati. Centinaia di assalti armati contro la proprietà privata commessi da stranieri. Attentati contro la proprietà dello Stato. Gruppi di giovani sovversivi che agiscono al di fuori dei limiti parlamentari. Deputati e Senatori della Repubblica che istigano all&#8217;insurrezione armata contro i poteri dello Stato, un ministro dell&#8217;Interno dichiaratamente secessionista. Un numero indescrivibile di riviste e programmi televisivi politici che invitano alla rivolta. Giullari e saltimbanchi che oltraggiano e vilipendono i Ministri e il Governo. L&#8217;uso della libertà minaccia da tutte le parti i poteri e le autorità costituite. (&#8230;) Il popolo è minorenne, la Nazione malata; ad altri aspetta il compito di curare e di educare. A noi il dovere di reprimere, la repressione è il nostro credo. Repressione e Civiltà&#8221;. </em>E ancora:<em> &#8220;Noi vogliamo ripulire l&#8217;Italia dal marcio che vi si annida, vogliamo riportare una ferrea disciplina in tutta la Nazione&#8221;. &#8220;La </em></strong><strong><em>Destra snuda la sua spada per tagliare i troppi nodi di Gordio, che irretiscono e intristiscono la vita Italiana. Chiamiamo Iddio sommo e lo Spirito immortale delle migliaia di morti a testimoni che un solo impulso ci spinge, una sola volontà ci raccoglie, un solo pensiero ci infiamma: contribuire alla grandezza e alla salvezza della Patria. Uomini della Destra di tutta Italia, tendete gli spiriti e le forze, bisogna vincere e con l&#8217;aiuto di Dio vinceremo!!!&#8221;</em>.</strong>
  </p>
  
  <p>
    Ma questi sono solo degli slogan, che faccio un po&#8217; qua e un po&#8217; là! Allora, chiariamo una cosa: gli immigrati sono l&#8217;ultimo dei problemi. Non sono loro il nostro obiettivo. Se proprio vuole saperla tutta, per noi il vero pericolo per l&#8217;Italia è rappresentato dai secessionisti della Lega Nord. Loro sì che sono contro la Costituzione! Loro che vogliono distruggere la nostra unità nazionale, che offendono continuamente i simboli della nostra patria, che creano impunemente governi provvisori secessionisti e arruolano gente nella formazione anticostituzionale della Guardia Nazionale Padana. E&#8217; questa gente che dovrà fare i conti con la nostra Guardia Nazionale Italiana: se vedremo un leghista che brucia un tricolore lo faremo arrestare! Che la Lega stia attenta a dove va. E&#8217; per contrastare la Lega Nord che alle prossime elezioni ci presenteremo al nord con il Partito Nazionalista Italiano.
  </p>
  
  <p>
    <strong><img src="http://it.peacereporter.net/upload/1/11/113/1133/11330.jpg" alt="La sala ufficiali del castello di Wewelsburg" width="250" height="183" />Quello che per simbolo ha lo <em>schwarze sonne</em>, il sole nero utilizzato da tanti gruppi neo-nazisti? Quella specie di svastica a dodici braccia, antico simbolo pagano germanico, che adorna il pavimento della sala principale del castello di Wewelsburg, il quartier generale delle Ss?</strong>
  </p>
  
  <p>
    Non diciamo sciocchezze! La ruota solare non ha nessun legame provato con il nazismo, tant&#8217;è vero che in Germania essa non è vietata, come lo è invece la svastica, e viene liberamente utilizzata come logo commerciale. Questo simbolo, di cui io detengo la proprietà in Italia, è in realtà un simbolo magico dei Maya che evoca il potere&#8230;
  </p>
  
  <p>
    <strong>Scusi se la interrompo, ma come appassionato di cultura Maya e mesoamericana le posso garantire che nel simbolismo di quel popolo non c&#8217;è traccia di qualcosa di simile.</strong>
  </p>
  
  <p>
    Ma come no! Faccia una ricerca su <em>Google</em> con le parole ‘terra cava&#8217;!
  </p>
  
  <p>
    <strong><img src="http://it.peacereporter.net/upload/1/11/113/1132/11320.jpg" alt="Maria Antonietta Cannizzaro con Berlusconi" width="190" height="250" />Torniamo al Partito Nazionalista Italiano: ce ne può parlare? Abbiamo capito, dal simbolo e dalle divise comuni, che è legato alla Guardia Nazionale Italiana. Ma in che relazione sta con lei e con il suo Msi?</strong>
  </p>
  
  <p>
    Il Partito Nazionalista Italiano, Pni, nascerà ufficialmente a Milano il prossimo 13 giugno, in occasione del congresso nazionale del Movimento Sociale Italiano-Destra Nazionale. Quel giorno, io lascerò la presidenza dell&#8217;Msi-Destra Nazionale a mia moglie, Maria Antonietta Cannizzaro, che è in ottimi rapporti con il capo del governo. Il sottoscritto diventerà quindi presidente del nuovo Partito Nazionalista Italiano, che alle prossime elezioni politiche nazionali si presenterà nelle regioni settentrionali, dove la fiamma tricolore non tira molto, per contrapporre al nazionalismo padano il nazionalismo italiano. Nelle regioni centrali e meridionali, invece, si presenterà l&#8217;Msi-Destra Nazionale con il suo simbolo storico. Entrambi, spero, come alleati del Pdl di Berlusconi: se poi qualcuno ce lo impedirà, correremo da soli.
  </p>
  
  <p>
    <strong>Saya, è vero che già duemila persone si sono iscritte alla Guardia Nazionale Italiana?</strong>
  </p>
  
  <p>
    Abbiamo superato ampiamente le duemila adesioni. Ogni giorno ne arriva una valanga di nuove, soprattutto ex appartenenti alle forze dell&#8217;ordine. La invito al congresso del 13 giugno, al quale abbiamo invitato anche il presidente Berlusconi, così si renderà conto con i suoi occhi: noi non abbiamo nulla da nascondere.
  </p>
</div>