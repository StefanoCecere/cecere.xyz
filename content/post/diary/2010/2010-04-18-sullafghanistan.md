---
categories: [blog]
date: 2010-04-18T13:19:08Z
guid: http://stefanocecere.com/?p=2140
id: 2140
tags:
- guerra
- pensieri
title: Sull&#039;Afghanistan
slug: /2010/04/18/sullafghanistan/
---

L'Afghanistan è un mondo extraterrestre.
  
Noi cresciuti nel mondo occidentale, retto da regole sociali, economiche, con gerarchie di controllo e organizzazione (che spesso fanno riferimenti a "luoghi" precisi, le capitali dei nostri paesi, e a personaggi che in un modo o nell'altro hanno una relazione biunivoca con il popolo) non credo potremmo mai comprendere un paese che è un paese solo perché vogliamo vederlo così.
  
Di fatto l'Afghanistan è un territorio ENORME, contenitore di **tribù**, che nessuno nella storia, a parte Alessandro Magno, è riuscito ad attraversare (andando in India, e riuscì anche a tornare indietro)

Chiunque altro ha fallito (da Napoleone ai Russi).
  
I militari americani con i loro alleati occidentali, che da 8 anni stanno cercando di militarizzare quel territorio e imporre a suon di bombe a quelle mille tribù un'organizzazione come la nostra, stanno facendo non solo dei danni enormi agli afghani, ma anche a noi stessi, perché oltre a violentare la vita di milioni di afghani hanno amplificato il pericolo per le nostre vite.. a meno che buttiamo là qualche bella atomica per sedare definitivamente ogni possibilità di reazione.

Dobbiamo metterci il cuore in pace che esistono altre forme di pensiero, di organizzazione, di relazioni.
  
**Da umanista definisco violenza: l'imporre le proprie credenze agli altri.**
  
In Afghanistan abbiamo fallito ad andarci e falliremo, sempre, a restarci.
  
Quindi?
  
La mia posizione dei confronti dell'Afghanistan è sempre stata e sempre sarà: **dobbiamo andarcene tutti** e subito, chiedendo scusa. chissà forse quella gente dale tradizioni millenarie, origine di ogni religione, sarà capace di perdonarci.

PS: chi crede alle storie che là sono (erano) tutti terroristi, spacciatori, violentatori di donne, e che siamo DOVUTI andare ad aiutarli a democraticizzarsi, per piacere prima si informi un po' meglio e mediti sull'origine delle proprie credenze. Parliamone quando avrete degli elementi che non siano i telegiornali o i comunicati stampa dei presidenti di turno.